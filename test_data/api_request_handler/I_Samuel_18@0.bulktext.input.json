{
  "Abarbanel on I Samuel 18:10:1": {
    "en": "",
    "he": "פרשה עשירית בתחבולות אשר עשה שאול להרוג את דוד בסתר בעודו עמו, ראשונה בהטלת חניתו להכותו פעמים, ושנית בנשואי בתו אשר עשה עמו ושיתן אליה כמוהר הבתולות מאה ערלות פלשתים כדי לתתו בידיהם, ושלישית בצוואתו ליהונתן ולעבדיו שימיתוהו הם, ורביעית במה ששלח שיביאוהו מביתו להמיתו, וחמישית ששלח אחריו מלאכים אל ניות ברמה אשר היה שם דוד עם שמואל, ויתנבאו כל ההולכים שמה אחריו וגם שאול הלך שמה והתנבא בתוכם, ואיך יונתן חקר ודרש דעת שאול אביו וידע כי כלה היא מעמו להמית את דוד עד שברח דוד מלפני שאול. תחלת הפרשה ויהי ממחרת ותצלח רוח אלקים וגו', עד ויבא דוד נובא אל אחימלך וגו', והנה שאלתי בספורי הפרשה הזאת שש שאלות:",
    "heRef": "אברבנאל על שמואל א י״ח:י׳:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:10:1",
    "url": "Abarbanel_on_I_Samuel.18.10.1"
  },
  "Abarbanel on I Samuel 18:10:2": {
    "en": "",
    "he": "השאלה הראשונה באמרו ותצלח רוח אלקים רעה אל שאול ויתנבא בתוך הבית וגו', ואם היה רוחו רוח רעה איך התנבא עמו? והנה הרוח הנבואיי הוא שפע מאת השם יתברך והוא רוח טוב ואינו רוח רעה, שכן תמצא אחרי זה כאשר הלך אל הרמתה לבית שמואל שפשט את בגדיו ויתנבא גם הוא, והוא זר מאד אם היה שרוח השם טובה סרה מעליו ובעתתו רוח רעה איך התנבא? השאלה השנית באמרו וירא שאול מלפני דוד וגו', ואמר אחר כך וירא שאול אשר הוא משכיל מאד ויגר מפניו, ואחר זה אמר עוד ויאסף שאול לירוא מפני דוד עוד, ויקשה מה ראה שאול לירוא מפני דוד? האם היה מבקש את נפשו ואם היה רודף אחריו להמיתו? הנה דוד היה לו ראוי שירא מפני שאול אבל שאול לא פחד מדוד, הנה השנאה והקנאה ממעשיו היתה ראויה אליו, אבל היראה לא היה לה סבה:",
    "heRef": "אברבנאל על שמואל א י״ח:י׳:ב׳",
    "lang": "en",
    "primary_category": "Commentary",
    "ref": "Abarbanel on I Samuel 18:10:2",
    "url": "Abarbanel_on_I_Samuel.18.10.2"
  },
  "Abarbanel on I Samuel 18:10:3": {
    "en": "",
    "he": "השאלה השלישית בנשואי דוד עם מיכל, והיא אם היה כדת המלך שהנלחם עם גלית ויכהו יתן לו המלך את בתו לאשה ויעשירהו עושר גדול, אם כן איך אחרי שהכה דוד את גלית לא נתן לו שאול את בתו ולא העשירו? ויצו את עבדיו שיאמרו לו הנה חפץ בך המלך ועתה התחתן במלך, ואיך בקש ממנו מאה ערלות פלשתים ומזולת זה היה כבר מחוייב שאול לתת לו בתו? השאלה הרביעית אם היה לב שאול להמית את דוד עד שצוה את יהונתן בנו ואת עבדיו להמיתו, איך נשבע אל יהונתן בנו חי השם אם יומת? ואם נאמר שרצה להסתירו מעמו להיותו בעל ברית לדוד, יקשה אם כן איך צוהו קודם לזה שיהרגהו? ואיך אחר כך אמר לו ועתה שלח וקח אותו אלי כי בן מות הוא? ויקשה עוד איך נשבע יהונתן לדוד שלא היה אביו רצה להרגו בראותו שהיה מטיל החנית להרגו וגם ששלח מלאכים להביאו להרגו? השאלה החמישית בדבר יהונתן שאמר לדוד ולא אם עודני חי ולא תעשה עמדי חסד ולא אמות ולא תכרות את חסדך מעם ביתי עד עולם ולא בהכרית השם את אויבי דוד, ובאו בדבור הזה חמשה שלילות זו אחר זו בלי הפסק, ויראה שאין בהם צורך ולא יסבלו יישוב:",
    "heRef": "אברבנאל על שמואל א י״ח:י׳:ג׳",
    "lang": "en",
    "primary_category": "Commentary",
    "ref": "Abarbanel on I Samuel 18:10:3",
    "url": "Abarbanel_on_I_Samuel.18.10.3"
  },
  "Abarbanel on I Samuel 18:10:4": {
    "en": "",
    "he": "השאלה הששית במה שאמר לו יהונתן מחר חדש ונפקדת כי יפקד מושבך וגו', ובאת אל המקום וגו', והעצה הזאת כבר יעצה דוד והוא אשר זכרה ראשונה, כמו שאמר קודם לזה ויאמר דוד אל יהונתן הנה חדש מחר וגו', אם פקוד יפקדני אביך וגו', ואם דוד הוא אשר התחיל בה ואמרה, מה ראה יהונתן לחדשה אחר כך אליו? והנני מפרש הפסוקים באופן יותרו השאלות כלם:",
    "heRef": "אברבנאל על שמואל א י״ח:י׳:ד׳",
    "lang": "en",
    "primary_category": "Commentary",
    "ref": "Abarbanel on I Samuel 18:10:4",
    "url": "Abarbanel_on_I_Samuel.18.10.4"
  },
  "Abarbanel on I Samuel 18:10:5": {
    "en": "",
    "he": "<b>ויהי ממחרת ותצלח רוח אלקים וגו'.</b> ספר הכתוב שממחרת אותו היום צלחה ועברה רוח אלקים רעה אל שאול, וידמה שאמר ממחרת להגיד ששאול התפעל מאד מדברי הנשים השאננות המחוללות שאמרו הכה שאול באלפיו ודוד ברבבותיו, ועיין בדוד בחשבו בלבו אולי הוא זה אשר עליו אמר שמואל ונתנה לרעך הטוב ממך, לפי שלקח סימן מדברי הנשים שתגדל מעלת דוד על מעלתו והוא אות מלכות, ובהיות הדמיון גובר בו רעיוניו על משכביו סליקו ולכן ביום מחרתו עברה על שאול רוח אלקים רעה. ואחשוב שהרוח נאמר בכאן על הרצון, והוא כמו (משלי כ\"ט י\"א) כל רוחו יוציא כסיל, (ישעיה מ' י\"ג) מי תכן את רוח השם, וכמו שהביא הרב המורה בפרק מ' חלק א', יאמר שממחרת אותו היום שקרה זה בו נתיישבה בדמיון שאול הכוונה האלקית הרעה אשר היה עליו, רוצה לומר לקרוע ממנו המלכות ויתנבא בתוך הבית, רוצה לומר שחשב במה שיהיה באחרית הימים, כי כל מגיד העתידות נקרא מתנבא, וראוי שתדע שיש הפרש גדול בין נביא ובין מתנבא כי הנביא הוא המושפע באמת מהשם יתברך, והמתנבא הוא האיש המכין עצמו ומשתדל לדעת העתידות ומתבודד אליהם. וכמוהו (במדבר י\"א כ\"ז) אלדד ומידד מתנבאים במחנה. רוצה לומר מתבודדים ומשתדלים להיות נביאים, ואם כן לא כוון הכתוב בכאן שבא לשאול חולי ורוח רעה מאת השם, ושהיה מדבר דברי שטות כדעת המתרגם וכלל המפרשים, כי אם שהיה מחשב באותה הכוונה הרעה אשר היה לאל יתברך עליו, והיה מתנבא בעצמו מה שיהיה נושא ונותן עמו בדעתו, והיתה מחשבתו משוטטת שדוד היה באמת יורש מלכותו, (יא) ולכן בהיותו מנגן לפניו ושר בשירים על לב רע הטיל שאול את החנית אשר היה בידו להכות את דוד, וזה עשה כל כך בחזקה שיעבור ויכנס בקיר, והיה מראה פנים שעשה זה שלא במתכוון, והיה רצונו כפי האמת להרגו בערמה ליראתו פן ימלוך ויסירהו ממלכותו, ודוד בהיותו מנגן היו עיניו בידו ושלא במתכוון הסב עצמו מפניו שלא מדעתו וניצול, (יב) ומאשר ראה שאול שדוד יסב מפניו שלא בכוונה פעמים, הכיר כי היה השם עמו, ובראותו שההשגחה סרה ממנו ושהיא היתה דבקה בדוד פחד ממנו, בחשבו בלי ספק זה ימלוך אחרי והאלקים עשאו לשטן לי (יג) ועזרו באותה מחשבה עוד ששמוהו שר אלף והיה יוצא ובא לפני העם, כמו שהתפלל משה על נגיד העם (במדבר כ\"ז י\"ז) אשר יוציאם ואשר יביאם. ולא היו גבורותיו בסכלות והפעמות כשמשון ויהוא בן נמשי (יד) אבל היה בכל דרכיו משכיל ונבון והיה ירא אלקים מאד, וזהו אמרו והשם עמו, (טו) וכאשר ראה שאול שהיה דוד משכיל פחד עוד מפניו, לא מפני גבורתו כי שמע כאלה רבות, כי אם בעבור השכלתו ותבונתו, וכל זה לפי שנדמה אליו שהוא יעצור בעמו והוא היה רעו הטוב ממנו אשר אמר אליו שמואל. הנה התבאר מזה ענין התנבאות שאול מה היה וענין פחדו מדוד, לא מיראתו שיהרגהו דוד כי אם מיראתו שימלוך אחריו וקשור הפסוקים כלם, והותרו השאלות ראשונה ושנית:",
    "heRef": "אברבנאל על שמואל א י״ח:י׳:ה׳",
    "lang": "en",
    "primary_category": "Commentary",
    "ref": "Abarbanel on I Samuel 18:10:5",
    "url": "Abarbanel_on_I_Samuel.18.10.5"
  },
  "Abarbanel on I Samuel 18:17:1": {
    "en": "",
    "he": "<b>ויאמר שאול אל דוד וגו'.</b> אחרי אשר ראה שאול שלא היה יכול להכות את דוד בידו ובחניתו חשב מחשבה שנית להרגו בתתו לו את בתו, לא לכבדו ולא לבקש אהבתו כי אם לתתו ביד פלשתים וידו אל תהי בו. ואני אחשוב שמה שאמרו האנשים במלחמת גלית הפלשתי שהאיש אשר יכה את הפלשתי יעשרנו המלך עושר גדול ואת בתו יתן לו, לא היו דברי ממש, אולי אמרו הם זה מעצמם ויצא אותו קול בלי יסוד ואמות כדברי העם המרבים ומוציאים פעמים רבות דברים מעצמם. או שדבר זה שאול כמו שידברו בזה המלכים על צד הגוזמא והרחבת הלשון, ולכן כאשר בא דוד לפני שאול על ענין גלית לא אמר לו מזה כלום, לא קודם המלחמה ולא לאחרי המלחמה, ולכן אומר אני שלנשואי דוד עם בתו התעורר שאול עתה מפאת עצמו, לא להיותו מחוייב עליו מענין גלית, וזהו שאמר הנה בתי הגדולה מרב אותה אתן לך לאשה, רוצה לומר מפני היותה בתי ומפני היותה בתי הגדולה מרב אני עושה עמך חסד גדול לתתה לך לאשה, ולכן ראוי שלא תהיה לי במדרגת חתן כי אם במדרגת בן, וזהו אך היה לי לבן חיל, כ\"ש שמה שאשאל ממך הוא עבודת האל להלחם מלחמות השם. וספר הכתוב רוע כוונתו שהיה בזה לשיהיה בו יד פלשתים, (יח) ושדוד השיבו באימה בכריעה ביראה ובהשתחואה מי אנכי ומי חיי משפחת אבי בישראל כי אהיה חתן למלך, רוצה לומר שלא היה חושש חייו לכלום ולא ימנע מהמלחמות בהיותו חתן המלך, כי מה הוא ומה חייו וחיי כל משפחתו שיחוש אליהם בערך זה ולא ירבה המלחמות כדברי שאול אף כי ימיתוהו הפלשתים.",
    "heRef": "אברבנאל על שמואל א י״ח:י״ז:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:17:1",
    "url": "Abarbanel_on_I_Samuel.18.17.1"
  },
  "Abarbanel on I Samuel 18:19:1": {
    "en": "",
    "he": "וספר הכתוב שבעת תת את מירב בת שאול לדוד, רוצה לומר בעת שהיו עתידים לתתה לדוד והיא נתנה לעדריאל, רוצה לומר שהיא בעצמה בלי דעת שאול נתנה ונתקדשה לעדריאל המחולתי לאשה, (כ) ומיכל אחותה חשקה נפשה בדוד, וכאשר הגידו לשאול שנתקדשה מירב לעדריאל ושמיכל היתה חפצה בדוד ישרה בעיניו, (כא) ואמר גם אני אחפוץ ואתננה לו, ויהי רצון מלפני השם שתהי בו יד פלשתים, ולכן שאול אמר לדוד אל תתעצב ואל תדאג על מה שעשתה מירב, כי בשתים תתחתן בי היום, רוצה לומר באחת מהשתים האלה תתחתן או אתן לך מירב בעל כרחה או מיכל ברצונה, והוא כמו (שמואל ב כ״ד:י״ב) שלש אנכי נוטל עליך. וחכמינו ז\"ל במסכת סנהדרין (פרק ב' י\"ט ע\"ב) אמרו כי שתיהם היו לדוד לנשים ואחר מיתת מירב נשא מיכל, ומהם אמרו כי קדושי טעות היו לו לדוד במירב ובסתר נשאה עדריאל. ופשט הכתובים מורה שדוד למה שראה ענין מירב היה נשמט ומושך ידו מהמעשה, לפי שחשב ששאול התל בו כראשונה, (כב) ולפיכך הוצרך שאול לצוות לעבדיו שידברו אל דוד בלט, כלומר בסתר, הנה חפץ בך המלך וכל עבדיו אהבוך ועתה השתדל לשתתחתן במלך, והיה כל זה כדי שיאמין ויחשוב ששאול לא התל בו.",
    "heRef": "אברבנאל על שמואל א י״ח:י״ט:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:19:1",
    "url": "Abarbanel_on_I_Samuel.18.19.1"
  },
  "Abarbanel on I Samuel 18:1:1": {
    "en": "",
    "he": "וספר הכתוב שעם היות שאול באותה חקירה הנה יונתן לא חקר כלל אבל נפשו נקשרה בנפש דוד ויאהבהו כנפשו, רוצה לומר שלא היתה אהבתו אהבת הערב כאהבת הנערים, ולא אהבת המועיל, כי אם אהבת הטוב במה שהוא טוב, ולפי שהאהבה הזאת תתיחס לשלמות הנפשיי, לזה אמר ויאהבהו כנפשו, רוצה לומר שאהב יונתן את דוד כפי מעלת נפשו של דוד או שאהבו כמו שהיה אוהב יהונתן את נפשו עצמו. וכתב סיני\"קא המדיני שהאוהב האמיתי הוא עצם האדם, והוא הוא עצמו מסכים למה שנאמר ביהונתן ויאהבהו כנפשו:",
    "heRef": "אברבנאל על שמואל א י״ח:א׳:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:1:1",
    "url": "Abarbanel_on_I_Samuel.18.1.1"
  },
  "Abarbanel on I Samuel 18:23:1": {
    "en": "",
    "he": "ודוד השיבם הנקלה בעיניכם התחתן במלך? רוצה לומר איך אשתדל להתחתן במלך והוא עול גדול ומשא כבד לבקש מוהר ומתן לבת המלך, ואני איש רש ונקלה, (כה) ושאול צוה להשיב לו שלא ימנע מפני זה מהתחתן בו, כי הוא לא היה חפץ במוהר ומתן אחר כי אם במאה ערלות פלשתים, באמרו שהיה עושה זה להנקם מאויביו, והוא לא כן יחשוב ולבבו לא כן ידמה כי אם להפיל את דוד ביד פלשתים, (כו) ודוד בתום לבבו ישרה הדבר בעיניו, וזה לא לאהבת מיכל כי אם מפני הכבוד להתחתן במלך, (כז) וקודם מלאת הימים אשר אמר לתת הערלות הכה בפלשתים מאתים איש ויבא את ערלותיהם למלך, ורמז בזה שלא הביאם לפני מיכל שלא היה ראוי לצניעותה כי אם לפני המלך, ורמז הכ' שלא הביאם דוד בידו כי חרפה הוא לו כי אם על ידי עבדיו, ולזה אמר וימלאום למלך, ר\"ל שאנשיו הביאום לפניו ומלאו חובה בתתם לו מאתים עם היות שלא היה התנאי כי אם במאה, ועשו זה להורות טוב הצלחתם:",
    "heRef": "אברבנאל על שמואל א י״ח:כ״ג:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:23:1",
    "url": "Abarbanel_on_I_Samuel.18.23.1"
  },
  "Abarbanel on I Samuel 18:28:1": {
    "en": "",
    "he": "(כח-כט) וספר שאז נתן לו את מיכל בתו לאשה, ושאול בראותו שהשם היה עמו, ושבתו מיכל היתה אוהבת את דוד ולא היה יכול להרגו על ידה, הוסיף יראה ופחד ממנו ולשנוא אותו, ובזה הותרה השאלה השלישית:",
    "heRef": "אברבנאל על שמואל א י״ח:כ״ח:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:28:1",
    "url": "Abarbanel_on_I_Samuel.18.28.1"
  },
  "Abarbanel on I Samuel 18:2:1": {
    "en": "",
    "he": "וכאשר ראה שאול גבורתו ושכבר נדר לתת לו בתו לקחהו ולא נתנו לשוב לבית אביו לרעות עוד את הצאן, (ג) וכרתו ברית יהונתן ודוד, לא להיות דוד במעלת יהונתן שהיה בן המלך, כי אם מצד שהיה אוהב אותו כנפשו, (ד) ולאות ומופת אהבתו פשט יונתן את מעילו ומדיו ונתנם לדוד, וזה היה סימן שדוד יהיה בן המלך ויורש מלכותו אחריו במקום יהונתן:",
    "heRef": "אברבנאל על שמואל א י״ח:ב׳:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:2:1",
    "url": "Abarbanel_on_I_Samuel.18.2.1"
  },
  "Abarbanel on I Samuel 18:30:1": {
    "en": "",
    "he": "<b>ויצאו שרי פלשתים וגו'.</b> עתה יזכור הכתוב השתדלות שלישי שעשה שאול להמית את דוד, והוא שיצאו שרי פלשתים לפשוט בארץ לשלול ולבוז בז, ויהי מידי צאתם, רוצה לומר כאשר יצאו שכל דוד מכל עבדי שאול, כלומר שהגדיל עצה הפליא תושיה להצליח במלחמה ולהשמיד את האויבים, באופן שייקר שמו ונכבד מאד, כי יצא לו שם משכיל ושם איש מלומד מלחמה. ובדרש (מדרש שמואל פרשה כ\"ב) אמרו נתיקר שמו בהלכה, כיון ששמעו פלשתים שנשא דוד אשה יצאו שרי פלשתים אמרו כתוב בתורתם (דברים כ\"ד ה') כי יקח איש אשה חדשה לא יצא בצבא, נלך ונלחם עמהם, ולא היו יודעים שדוד היה חכם ודורש במה דברים אמורים במלחמת הרשות, אבל במלחמת מצוה הכל יוצאין אפילו חתן מחדרו וכלה מחופתה:",
    "heRef": "אברבנאל על שמואל א י״ח:ל׳:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:30:1",
    "url": "Abarbanel_on_I_Samuel.18.30.1"
  },
  "Abarbanel on I Samuel 18:5:1": {
    "en": "",
    "he": "וספר הכתוב שהיה דוד יוצא למלחמות והיה שר הלוחמים, ולא עם כל זה מקנאים בו עבדי שאול עם היותם מאומנותו:",
    "heRef": "אברבנאל על שמואל א י״ח:ה׳:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:5:1",
    "url": "Abarbanel_on_I_Samuel.18.5.1"
  },
  "Abarbanel on I Samuel 18:6:1": {
    "en": "",
    "he": "(ו-ז) וזכר עוד שכאשר שב דוד מהמלחמה היו הנשים יוצאות בתוף וכנור לפניו והיו משוררות הכה שאול באלפיו ודוד ברבבותיו, והיה זה ממנהג קדום שיעשו שירים מהגבורות שיעשו הלוחמים לפרסם גבורותיהם, באופן שכל איש ישתדל לעשות מעשה גבורה כדי שיכבדוהו בשירים. אמנם שאול חרה אפו על זה בקנאתו ממנו, (ח-ט) והיה עוין את דוד בעין רעה מהיום ההוא והלאה, לפי שראה שכל אשר הוא עושה השם מצליח:",
    "heRef": "אברבנאל על שמואל א י״ח:ו׳:א׳",
    "lang": "en",
    "primary_category": "Commentary",
    "ref": "Abarbanel on I Samuel 18:6:1",
    "url": "Abarbanel_on_I_Samuel.18.6.1"
  },
  "Abarbanel on II Samuel 11:10:1": {
    "en": "",
    "he": "וכאשר ידע זה דוד ושאלו מדוע לא ירדת לביתך? (יא) השיבו דברים טובים, שבהיות בשדה הארון שהיה הולך עמהם במחנה, וזה זכר ראשונה שהוא העקר, (וכבר כתבתי במה שקדם שהארון הזה לא היה בו לא לוחות הברית ולא שברי לוחות, ולכן לא קראו ארון ברית השם אבל היה ארון שעשו להביא בו האפוד והאורים והתומים, וכמו שזה הוכחתי בראיות ברורות בפרשה השלישית מזה הספר, (דף פ\"ו ע\"ב) והיה עמהם תמיד במלחמה וכהן עמו כדי לשאול בהם בשעת הצורך) ובהיות עם ישראל ויהודה בסכות שזהו החיוב השני, ואדוני יואב, רוצה לומר בשדה גם כן בסכות והוא החיוב השלישי, ועבדי אדוני המלך גם כן בשדה שם והוא החיוב הרביעי יותר קטן שבכלם, ומפני כל זה לא היה ראוי שילך הוא להתעלס בביתו (יב-יג) ומאשר ראה זה דוד, צוהו שישב שם גם כן עד יום המחרת ויאכל לפניו כדי לכבדו, בחשבו שעם היין יטרף דעתו וילך אל אשתו, והוא עם כל זה לא רצה ושכב הלילה השנית במקום אשר שכב בראשונה. ומאשר לא הצליח דוד בדרך הזה אשר חשב לעשות, (יד-יז) כתב ספר אל יואב ביד אוריה עצמו שיתנהו אל מול המלחמה החזקה וישובו מאחריו ולא יעזרוהו באופן שיכוהו האויבים וימות, והיה משלמות אוריה שלא ראה את המכתב ולא קרא את אשר בו ונתנו אל יואב, והוא עשה כדבר המלך וימת אוריה החתי באותו אופן: ואמנם הפועל הזה פשוטו יורה עליו שהיה מגונה מאד מחמשה צדדים. האחד מאשר חטא דוד באשת איש וישכב את אשת רעהו, וזה בלי ספק יותר מגונה במלך שישכב את אשת עבדו ויגדפהו וישחיתהו בזה, וכל שכן בהיותו טרוד בעבודתו ונלחם את מלחמותיו, הלא ראית מה שנמשך בספרד בימי המלך דון רודרי\"גו, שבעבור אשר שכב את בת האלוף גוליא\"נו אשר היה יושב בסיב\"טא, הביא את כל הישמעאלים אשר מעבר לים ויקחו וילכדו את כל ספרד לנקום נקמתו מהמלך ההוא אשר שכב את בתו. והצד השני הוא במה שהשתדל דוד שאוריה ישכב את אשתו ויחשב לו הבן הילוד, וזה באמת פחיתות גדול למלך רם ונעלה כדוד, שיהיה בנו בחזקת בן אוריה ויוחס אליו ויכרת שמו מבית המלך אביו, וזה באמת לא יעשה קל שבקלים אף כי ראש המלכים וגבירם דוד עליו השלום. הצד השלישי במה שצוה לשום את אוריה אל מול המלחמה החזקה להמיתו, וזה באמת עון פלילי להמית את האיש הזה על לא חמס בכפיו ואין מרמה בפיו, וישלמהו המלך רעה תחת טובה חלף כל עבודתו אשר עבד אתו בשלום ובמישור, הלא טוב היה שיעכבוהו ויטרידוהו שם ולא ישוב לביתו עד אשר תלד אשתו ואיש לא ידע בשכבה ובקומה ותהיה לידתה בסתר, וינתן הילד לאשה מינקת מן העבריות, ולא יוסיף על חטאתו פשע כי אל גילוי עריות הוסיף שפיכות דמים. הצד הרביעי באופן המיתה וההריגה שהרגו בחרב בני עמון וע\"י אויבי השם, המבלי אין קברים בישראל ואדם אין שימיתהו בקשת ובחנית? אם לריב ומצה ואם בפתע ולא נודע מי הכהו, ולמה צוה להרגו בחרב האויבים? ואתה רואה שהיה בלתי אפשרי שימות אוריה בזה כי אם במות עמו רבים מישראל, כי לא ישימו איש אחד אל מול המלחמה החזקה לבדו, וכן אמר הכתוב ויפול מן העם מעבדי דוד וימת גם אוריה החתי, ואם כן לא המית דוד את אוריה לבדו כי אם גם עמו אנשים רבים מבני ישראל, וכבר העירו על זה חכמינו ז\"ל במדרש שמואל (פרשה כ\"ה) אמרו ואתו הרגת בחרב בני עמון, רבנין אמרין ואותו מגיד שהרבה צדיקים כיוצא בו הרגת עמו. הצד החמשי מהגנות שמיד כשעבר האבל שבעת ימים על אשת אוריה מיד צווה המלך ללקחה אל ביתו ותהי לו לאשה, ולמה לא נתאחר על זה ימים או עשור? האם היה עדין נרדף התאוה ולא נתפייס עם הביאה הראשונה, ואם כפי הדין אין ראוי שתנשא האלמנה בעוד תשעים יום מיום שמת בעלה, איך נשאת בת שבע לדוד מיד אחר האבל? כל הפשע והגנות הזה יכלול עון דוד וחטאתו. אמנם במסכת שבת פרק במה בהמה יוצאה (דף נ\"ו ע\"א) אמרו, אמר ר' שמואל בר נחמני אמר ר' יונתן, כל האומר דוד חטא אינו אלא טועה, שנאמר (שמואל א' י\"ח י') ויהי דוד בכל דרכיו משכיל והשם עמו, אפשר חטא בא לידו ושכינה עמו? אלא מה אני מקיים מדוע בזית את דבר השם? שבקש לעשות ולא עשה. אמר רב, רבי דאתי מדוד מהפך ודריש בזכותיה דדוד, מדוע בזית את דבר השם לעשות וגו', רבי אומר משונה רעה זו מכל רעות שבתורה, שכל רעות שבתורה כתיב בהם ויעש הרע בעיני השם, וכאן לעשות ולא עשה. ואת אוריה החתי הכית בחרב, שהיה לך לדונו בסנהדרין ולא דנתו, ואת אשתו לקחת לך לאשה, ליקוחין יש לך בה, דאמר ר' שמואל בר נחמני אמר ר' יונתן כל היוצא למלחמת בית דוד גט כריתות כותב לאשתו, שנאמר (שמואל א' י\"ז י\"ח) ואת חריצי החלב תביא לשר האלף ואת אחיך תפקוד לשלום ואת ערובתם תקח, תאני רב יוסף דברים המעורבים בינו לבינה וכו'. והדברים האלה לחכמינו ז\"ל הם דרכי הדרש ואין לי להשיב עליהם. ודי במה שאמרו רבי דאתי מדוד מהפך ודריש בזכותיה, כי היה אצלם זה דרך דרש, והיה רבי מהפך הדבר מחמתו לקורבתו והיותו מזרע בית דוד ולא כפי האמת. ואיך נאמר שבקש לעשות ולא עשה? והכתוב מעיד על המעשה הרע כלו בפירוש, ואם דוד לא חטא איך אמר חטאתי להשם? ולמה עשה תשובה מעולה, ואמר (תהלים נ\"א ה') כי פשעי אני אדע וחטאתי נגדי תמיד? וגם הפסוק שהביאם לזה ויהי דוד בכל דרכיו משכיל והשם עמו, הוא קודם הספור ולא ישלול אותו מחטוא אחר כך, כי אם שהיה אז משכיל ונבון ומצליח במעשיו ושהשם היה עמו בכל אשר יעשה, כל שכן שעם היות שחטא באמת לפי שקבל ענשו ועשה תשובה היה השם עמו, ולכן לא יסבול דעתי להקל בחטאת דוד, ולא אכחיש האמת הפשוט, ואיך אתפייס עם הגט שאמרו שהיו נותנים אל נשותיהם? והנה הפסוק שהביאו לראיה רחוק מזה, ודוד אמר לאוריה שילך הלילה ההוא לביתו ושילך בבקר, ויורה שלא היה שם גט והיה הייחוד כשר ונאות, ואין זה כי אם כדמות אמרם שם בגמרא שהיה אוריה מורד במלכות וחייב מיתה, לפי שאמר ואדוני יואב שקרא אל יואב אדוני בפני המלך. סוף דבר אם הכתוב קראו חוטא והוא הודה חטאו, איך היה טועה אדם בהאמינו? טוב לי שאומר שחטא מאד והודה מאד ושב בתשובה גמורה וקבל ענשו ובזה נתכפרו עונותיו:",
    "heRef": "אברבנאל על שמואל ב י״א:י׳:א׳",
    "lang": "en",
    "primary_category": "Commentary",
    "ref": "Abarbanel on II Samuel 11:10:1",
    "url": "Abarbanel_on_II_Samuel.11.10.1"
  },
  "Abarbanel on Jeremiah 10:21:1": {
    "en": "",
    "he": "והיה סבת כל הרע הזה כי נבערו הרועים והם מלכי יהודה שהיו רועים אותם נבערו במעשיהם הרעים ואת השם לא דרשו שיצילם מאויביהם על כן הם בעצמם לא השכילו רוצה לומר לא הצליחו במעשיהם והוא מלשון ויהי דוד בכל דרכיו משכיל (שמואל א' יח, יד), וכל מרעיתם נפוצה כלומר כל הצאן שהיו רועים נפוצו מכאן ומכאן כן הלכו ישראל ונפוצו בגלות בסבת רשעת מלכיהם, ולפי שהנביא היה מדבר כל זה כאילו כבר עבר והיה ממציאות חרבן ישראל וגלות ירושלם לכן הוצרך לומר שהיה זוכר כל זה בלשון עבר לפי שהדבר קרוב להיות וכאילו כבר נמצא (כב) כי הנה קול שמוע' הנה באה ורעש גדול מארץ צפון לשום את ערי יהודה שממה מעון תנים.",
    "heRef": "אברבנאל על ירמיהו י׳:כ״א:א׳",
    "lang": "en",
    "primary_category": "Commentary",
    "ref": "Abarbanel on Jeremiah 10:21:1",
    "url": "Abarbanel_on_Jeremiah.10.21.1"
  },
  "Abarbanel on Jeremiah 20:8:1": {
    "en": "",
    "he": "ואומרו כי מדי אדבר אזעק חמס פירשו המפרשים בכל עת שאדבר דברי נבואה אני צועק ומרים קולי להוכיחם ואקרא חמס ושוד שיבא אליהם מהאויב, ויותר נכון לפרש כי מדי אדבר בכל עת שאדבר אליהם דבר נבואה אצטרך לצעוק חמס ושוד מהבזיונות והמכות שיעשו לי עליו כענין פשחור, שבעבור היותי מנבא בשם ה' מה שצוני הכני ואסרני והוצרכתי לצעוק חמס ושוד ממה שעשה לי וזהו אומרו עוד כי היה דבר ה' לי לחרפה ולקלס כל היום, (ט) עד שמפני זה אמרתי פעמים רבות בלבי לא אזכרנו ולא אדבר עוד בשמו רוצה לומר לא אזכור עוד שם ה' על פי ולא אדבר נבואה בשמו אבל מה אעשה שהיה דבר ה' הרוח נבואיי כשיחול עלי היה בלבי כאש בוערת עצור האש ההוא בעצמותי וכלכל לא אוכל לעצור במלין, ואמר זה לחוזק ההתפעלות הגדול שיתפעל רוח הנביא בקבלו רוח הנבואיי, (י) ואומרו כי שמעתי דבת רבים פירש רש\"י שיחזור למעלה לואומר לא אזכרנו, ואינו נכון מפני שכתוב ביניהם ותהי בלבי כאש בוערת, אבל הנכון בפירושו הוא כי שמעתי אף על פי ששמעתי דבת רבים ומגור מסביב רוצה לומר פשחור שהוא סביב אלי כי אותו קרא מגור כמו שנזכר למעלה שהולך סביב להכשילני, והם אומרים הגידו ונגידנו רוצה לומר הגידו והעידו עליו עדות שקר ונגידנו עליו וכל איש שלומי אשר חשבתי שהם אוהבי הם שומרי צלעי שומרים ומצפים מתי אהיה צולע ונכשל בשום דבר באמרם אולי יפותה לדברינו ונוכל' לו שידבר דבר שיהיה בעבורו חייב מיתה כי אז נקחה נקמתנו ממנו, (יא) הנה עם כל זה ה' הוא עמי כגבור עריץ ועל כן רודפי יכשלו ולא יוכלו רוצה לומר להרע לי. ורש\"י פירש אולי יפותה לטעות כמונו ונוכלה לו להביאו לעבוד עבודה זרה, והם יבשו מאד בראותם שלא השכילו דרך נאות כנגדי ותהיה בשתם וכלימתם כלימת עולם שלא תשכח עוד, והמפרשים פירשו כי לא השכילו כמו ויהי דוד בכל דרכיו משכיל (שמואל א' יח, יד) רוצה לומר שלא יצליחו במעשיהם נגדו, (יב) ואתה ה' אלקי הבוחן צדיק ורואה כליות ולב ממני ומהם יהי רצון מלפניך שאראה נקמתך מהם רוצה לומר שבימי תבוא עת פקודתם באופן שנקמתך שתנקם מהם אראה אותם לעיני כי אליך גליתי את ריבי הריב שהיו מריבים עמי, ואז בעת הנקמה יראו צדיקים וישמחו ויאמרו (יג) שירו לה' הללו את ה' כי הציל את נפש אביון שהוא ירמיהו מיד המרעים האלה, ובעבור שבקש מהשי\"ת לראות נקמה מהם נתחרט הנביא מתאותו ומדבריו על רעתם ולכן קלל את יומו באמרו (יד) ארור היום אשר יולדתי בו והוא מאמר מורגל לכל קשה יום כמ\"ש איוב (איוב ג, ב, וראה בר\"ר סד, ה; פס\"ר פכ\"ו) עם היות שאותו היום כבר עבר ולא תפול עליו קללה ולא ברכה, ובמדרש אמרו שירמיהו נולד ביום ט' באב, ואומרו ארור היום אשר יולדתי בו יום אשר ילדתני אמי אל יהי ברוך כתבו המפרשים שהוא כפל הענין במלות שונות, ויותר נכון לפרש שירמיהו קלל את יום ההריון וג\"כ את יום הלידה ולפי שההריון יוחס לאב ולאם לכן אמר סתם ארור היום אשר יולדתי בו כי אותה לידה היא ההריון וכמ\"ש אביך זה ילדך שהוא ההריון ואח\"כ קלל יום הלידה ולכן יחסה לאמו בלבד וזהו יום אשר ילדתני אמי, (טו) וכן קלל את האיש אשר בשר לאביו לאמר יולד לך בן זכר לפי ששמח שמחהו ולמה ישמח בהיות סופו ליגון ועמל, וחכמים ז\"ל אמרו שהיה יודע ירמיהו שפשחור היה אשר בשר את אביו ולכן קללו כי אין על המבשר חטאת כי הוא לא ידע מה ילד יום, (טז) אבל קללו מפני רשעתו באומרו והיה האיש ההוא כערים אשר הפך ה' שהם סדום ועמורה שהפכם השם ולא ניחם עליהם עוד כן יהיה האיש ההוא, וישמע צעקה בבקר ותרועה בעת הצהרים רוצה לומר שתתמיד הצרה בביתו כל היום, ובעבור שנתן ג' קללות אחד על ההריון ואחד על הלידה ואחד על המבשר נתן טעם לכ\"א מהם ועל ההריון אמר (יז) אשר לא מותתני מרחם רוצה לומר שתפסד שכבת זרע בבטן ולא תעשה הולדה באופן שתהי לי אמי קברי ורחמה תהיה הרת עולם רוצה לומר הריון עולמי שלא יצלח ולא יגיע להולדה וזהו מורה שעל ההריון ידבר, (יח) וכנגד הלידה אמר למה זה מרחם יצאתי רוצה לומר יותר טוב היה שלא אצא חי מבטן אמי, וכנגד המבשר אמר לראות עמל ויגון ויכלו בבושת ימי רוצה לומר ולמה המבשר שימח את אבי בהיות סופי לעמל ויגון ובושת:",
    "heRef": "אברבנאל על ירמיהו כ׳:ח׳:א׳",
    "lang": "en",
    "primary_category": "Commentary",
    "ref": "Abarbanel on Jeremiah 20:8:1",
    "url": "Abarbanel_on_Jeremiah.20.8.1"
  },
  "Abarbanel on Torah, Deuteronomy 33:13:10": {
    "en": "",
    "he": "והרביעית בגבורה ובנצחון שגם בזה לא נזהר הזקן, ועל זה אמר להם עמים ינגח יחדו אפסי ארץ. וביאר מה הם הנמשלים באותם הקרנים באמרו והם רבבות אפרים והם אלפי מנשה, ואמרו רבבות אפרים לרמוז אל יהושע, ואלפי מנשה לרמוז אל מכיר בן מנשה ואל גדעון, ולא אמר רבבות על מספר עם אפרים ולא אלפי על בני מנשה, כי אם על העמים אשר ינגחו כי הנה יהושע אשר היה משבט אפרים ינגח רבבות, והם ל\"א מלכים שנצח וכבש את הארץ, ולרמוז על גודל גבורותיו אמר והם רבבות אפרים, רוצה לומר הרבבות שנגח השור שבא מאפרים, ועל הגבורות שעשו בני מכיר בן מנשה והם אלפי מנשה שלכדו גלעד וחות יאיר ושאר העם, ורמז בזה גם כן לגדעון שנצח את המדינים והרג קל\"ח אלף כמו שכתב רש\"י, ולפי שלא הגיע גבורותיו לגבורות יהושע לכן אמר בו אלפים וביהושע רבבות ע\"ד מה שאמרו (שמואל א י״ח:ז׳) הנשים המשוררות הכה שאול באלפיו ודוד ברבבותיו: ",
    "heRef": "אברבנאל על תורה, דברים ל״ג:י״ג:י׳",
    "lang": "en",
    "primary_category": "Commentary",
    "ref": "Abarbanel on Torah, Deuteronomy 33:13:10",
    "url": "Abarbanel_on_Torah,_Deuteronomy.33.13.10"
  },
  "II Samuel 3:14": {
    "en": "David also sent messengers to Ish-bosheth son of Saul, to say, “Give me my wife Michal, for whom I paid the bride-price<sup>c</sup><i class=\"footnote\">Cf. Exod. 22.15; Deut. 20.7; 22.23–29.</i> of one hundred Philistine foreskins.”<sup>d</sup><i class=\"footnote\">Cf. 1 Sam. 18.27 (where the number is given as “two hundred”).</i>",
    "he": "וַיִּשְׁלַ֤ח דָּוִד֙ מַלְאָכִ֔ים אֶל־אִֽישׁ־בֹּ֥שֶׁת בֶּן־שָׁא֖וּל לֵאמֹ֑ר תְּנָ֤ה אֶת־אִשְׁתִּי֙ אֶת־מִיכַ֔ל אֲשֶׁר֙ אֵרַ֣שְׂתִּי לִ֔י בְּמֵאָ֖ה עׇרְל֥וֹת פְּלִשְׁתִּֽים׃",
    "heRef": "שמואל ב ג׳:י״ד",
    "lang": "en",
    "primary_category": "Tanakh",
    "ref": "II Samuel 3:14",
    "url": "II_Samuel.3.14"
  },
  "Ibn Ezra on Deuteronomy 29:8:1": {
    "en": "THAT YE MAY…PROSPER. <i>Taskilu</i> means prosper. It is a <i>hifil</i><sup>14</sup><i class=\"footnote\">A causative.</i> as the word <i>ta’asun</i><sup>15</sup><i class=\"footnote\"><i>Ta’asun</i> is the object of <i>taskilu</i>. Hence the meaning of <i>le-ma’an taskilu et kol asher ta’asun</i> is that <i>ye may make to prosper all that ye do</i>.</i> (all that ye do) proves. Compare, <i>maskil</i> (great success) in <i>And David had great success in all his ways</i> (I Sam. 18:14).<sup>16</sup><i class=\"footnote\">We thus see that the word <i>maskil</i> means to prosper. The root of <i>maskil</i> (<i>sin, kaf, lamed</i>) means intelligence. Hence I.E.’s comments.</i>",
    "he": "<b>למען תשכילו.</b> כמו תצליחו והוא פעל יוצא לב' פעולים והעד תעשון כמו ויהי דוד לכל דרכיו משכיל:",
    "heRef": "אבן עזרא על דברים כ״ט:ח׳:א׳",
    "lang": "en",
    "primary_category": "Commentary",
    "ref": "Ibn Ezra on Deuteronomy 29:8:1",
    "url": "Ibn_Ezra_on_Deuteronomy.29.8.1"
  },
  "Jastrow, שָׂכַל I 1": {
    "en": [
      "<strong dir=\"rtl\">שָׂכַל I</strong> (b. h.;  v. <a class=\"refLink\" href=\"/Jastrow,_סָכַל I.1\" data-ref=\"Jastrow, סָכַל I 1\"><span dir=\"rtl\">סָכַל</span> I</a>) <i>to be bright</i>.<br/>&nbsp;&nbsp;&nbsp;&nbsp;<strong>Hif.</strong> - <strong dir=\"rtl\">הִשְׂכִּיל</strong> <b>1)</b> <i>to be wise, understand; to consider, deliberate</i>. <a class=\"refLink\" href=\"/Midrash_Mishlei.1.3\" data-ref=\"Midrash Mishlei 1:3\">Midr. Prov. to I, 3</a> <span dir=\"rtl\">כיון … צריך להַשְׂכִּיל היאך וכ׳</span> when a man is appointed judge, he must deliberate how to acquit the innocent &c.; <span dir=\"rtl\">צריך להשכיל ולדקדק וכ׳</span> he must study and investigate the law, that he may not sin or lead to sin; Yalk. ib. 929 <span dir=\"rtl\">צריך להשכיל היאך לדקדק וכ׳</span> he must deliberate how to carry out the law exactly &c. <a class=\"refLink\" href=\"/Midrash_Tehillim.32.1\" data-ref=\"Midrash Tehillim 32:1\">Midr. Till. to Ps. XXXII</a> (ref. to <a class=\"refLink\" href=\"/I_Samuel.18.14\" data-ref=\"I Samuel 18:14\">I Sam. XVIII, 14</a>, sq.) <span dir=\"rtl\">ומפני שהיה מַשְׂכִּיל היה כסוי חטאה</span> and because he was wise, his sin was covered; a. fr. <b>—2)</b> <i>to look towards, face</i>; (cmp. <a dir=\"rtl\" class=\"refLink\" href=\"/Jastrow,_סָכַם.1\" data-ref=\"Jastrow, סָכַם 1\">סָכַם</a>, a. <a dir=\"rtl\" class=\"refLink\" href=\"/Jastrow,_כּוּן.1\" data-ref=\"Jastrow, כּוּן 1\">כּוּן</a>) <i>to be directed</i>. <a class=\"refLink\" href=\"/Bamidbar_Rabbah.14.21\" data-ref=\"Bamidbar Rabbah 14:21\">Num. R. s. 14</a><sup>5</sup>; <a class=\"refLink\" href=\"/Pesikta_Rabbati.3.1\" data-ref=\"Pesikta Rabbati 3:1\">Pesik. R. s. 3</a> (ref. to <span dir=\"rtl\">שִׂכֵּל את ידיו</span>, <a class=\"refLink\" href=\"/Genesis.48.14\" data-ref=\"Genesis 48:14\">Gen. XLVIII, 14</a>) <span dir=\"rtl\">הִשְׂכִּילוּ ידיו … לרוח הקדש</span> Jacob’s hands were directed towards (pointed to) the holy spirit."
    ],
    "he": [],
    "heRef": "מילון יסטרוב, שָׂכַל I א׳",
    "lang": "he",
    "primary_category": "Reference",
    "ref": "Jastrow, שָׂכַל I 1",
    "url": "Jastrow,_שָׂכַל_I.1"
  },
  "Malbim on Genesis 34:9:1": {
    "en": "",
    "he": " <strong>והתחתנו אתנו</strong> להבא, כי תחשבו כאחד מאזרחי הארץ. ובמד' והתחתנו אותנו אמר ר' אלעזר אין ישראל נותן אצבעו בתוך פיו של גוי תחלה אא\"כ נותן גוי אצבעו תחלה בתוך פיו של ישראל, התחתנו אותנו לא תתחתן בם, הם אמרו והתחתנו אותנו הם תבעו תחלה. חז\"ל בארו הבדל בלשון בין התחתן שאחריו מלת את ובין התחתן שאחריו ב' השמוש, שהראשון המתחיל לדבר מן החתון, יבא בלשון <strong>התחתן את,</strong> והשני המשיב ומסכים או בלתי מסכים אל דברי המתחיל יבא בלשון <strong>התחתן שאחריו ב',</strong> והניח הקדמה שהגוי הוא תמיד המתחיל, וע\"כ שם כתיב לא תתחתן בם, כי הם אמרו שבודאי הגוי התחיל וישראל משיב, אמר לא תתחתן בם שהוא דברי המשיב, ופה אמר והתחתנו אותנו, כי חמור הוא המתחיל. וז\"ש והתחתנו אותנו הם תבעו תחילה, ובדוד אמר (שמואל א י״ח:כ״ו) להתחתן במלך, כי מסתמא המלך הוא המתחיל, ומ\"ש ויתחתן שלמה את בת פרעה, יצא מן הכלל ללמד ששלמה היה המתחיל כי גייר אותה:",
    "heRef": "מלבי\"ם על בראשית ל״ד:ט׳:א׳",
    "lang": "en",
    "primary_category": "Commentary",
    "ref": "Malbim on Genesis 34:9:1",
    "url": "Malbim_on_Genesis.34.9.1"
  },
  "Malbim on I Samuel 18:10:1": {
    "en": "",
    "he": "<b>ויהי</b> (הפעם הראשון שרצה להרגו) על ידי מחשבה זו נכנס בו רוח רעה, <b>ויתנבא</b> (דע כי כל מקום שכתוב פעל מתנבא בהתפעל מורה על נבואה בלתי גמורה כי זה מנהג ההתפעל להורות או מעשה מדומה כמו יש מתעשר מתרושש, ומזה המין אומר מתנבא אצל שאול, ודומהו משוגע ומתנבא (ירמיה כ\"ט כ\"ו) מתנבאים לפניהם (מ\"א כ\"ב) ויתנבאו עד לעלות המנחה (שם י\"ח כ\"ט) או מורה על ההרגל והתלמדות, את האלהים התהלך נח, ובא על בני הנביאים, ויהושע אמר אלדד ומידד מתנבאים רצה לומר מתלמדים לנבואה, מה שאין כן על הנבואה המוחלטת בא בבנין הכבד או בנפעל) רצה לומר בשגעונו היה כמגיד עתידות כי דוד יקח מלכותו:",
    "heRef": "מלבי\"ם על שמואל א י״ח:י׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:10:1",
    "url": "Malbim_on_I_Samuel.18.10.1"
  },
  "Malbim on I Samuel 18:11:1": {
    "en": "",
    "he": "<b>השאלות<br>מה השינוי בין פעם זה ובין הפעם השני שרצה גם כן להכותו בחנית ובקיר ששם נפטר דוד מפניו ופה ירא שאול מפניו?:</b>",
    "heRef": "מלבי\"ם על שמואל א י״ח:י״א:א׳",
    "lang": "en",
    "primary_category": "Commentary",
    "ref": "Malbim on I Samuel 18:11:1",
    "url": "Malbim_on_I_Samuel.18.11.1"
  },
  "Malbim on I Samuel 18:11:2": {
    "en": "",
    "he": "<b>ויטל</b> היה רוצה להכותו כבלתי מתכוין אל דוד רק אל הקיר, וכאילו הכהו בשגגה, <b>ויסב דוד</b> זה היה בהשגחת ה', כי דוד היו עיניו בכנור ולא ראה מה ששאול עושה רק ה' הזמין שסב מפניו בלא כוונה ובזה ראה שאול בחוש, כי השגחה פרטית דבוקה עם דוד. ולכן, ",
    "heRef": "מלבי\"ם על שמואל א י״ח:י״א:ב׳",
    "lang": "en",
    "primary_category": "Commentary",
    "ref": "Malbim on I Samuel 18:11:2",
    "url": "Malbim_on_I_Samuel.18.11.2"
  },
  "Malbim on I Samuel 18:12:1": {
    "en": "",
    "he": "<b>וירא שאול</b> באשר ראה כי היה ה' עמו, ובהפך שסר מעם שאול:",
    "heRef": "מלבי\"ם על שמואל א י״ח:י״ב:א׳",
    "lang": "en",
    "primary_category": "Commentary",
    "ref": "Malbim on I Samuel 18:12:1",
    "url": "Malbim_on_I_Samuel.18.12.1"
  },
  "Malbim on I Samuel 18:13:1": {
    "en": "",
    "he": "<b>ויסירהו</b> חשב להשפילו שלא יהיה עוד קרוב למלך ושר צבא רק שר אלף, וגם בזה לא הועיל, כי <b>ויצא ויבא לפני העם</b> שהעם מעצמם לא עשו דבר בלעדיו, והיה <b>היוצא ובא לפניהם: </b>",
    "heRef": "מלבי\"ם על שמואל א י״ח:י״ג:א׳",
    "lang": "en",
    "primary_category": "Commentary",
    "ref": "Malbim on I Samuel 18:13:1",
    "url": "Malbim_on_I_Samuel.18.13.1"
  },
  "Malbim on I Samuel 18:13:2": {
    "en": "",
    "he": "",
    "heRef": "מלבי\"ם על שמואל א י״ח:י״ג:ב׳",
    "lang": "en",
    "primary_category": "Commentary",
    "ref": "Malbim on I Samuel 18:13:2",
    "url": "Malbim_on_I_Samuel.18.13.2"
  },
  "Malbim on I Samuel 18:13:3": {
    "en": "",
    "he": "",
    "heRef": "מלבי\"ם על שמואל א י״ח:י״ג:ג׳",
    "lang": "en",
    "primary_category": "Commentary",
    "ref": "Malbim on I Samuel 18:13:3",
    "url": "Malbim_on_I_Samuel.18.13.3"
  },
  "Malbim on I Samuel 18:14:1": {
    "en": "",
    "he": "<b>השאלות <br>(יד-טז) מ\"ש שדוד השכיל ויגר מפניו הלא כבר אמר זאת בפסוק ה'?:</b>",
    "heRef": "מלבי\"ם על שמואל א י״ח:י״ד:א׳",
    "lang": "en",
    "primary_category": "Commentary",
    "ref": "Malbim on I Samuel 18:14:1",
    "url": "Malbim_on_I_Samuel.18.14.1"
  },
  "Malbim on I Samuel 18:1:1": {
    "en": "",
    "he": "<b>ויהי</b> יספר עתה איך הצמיח קרן לדוד ומזלו התנוצץ הולך ואור, א) מצד יהונתן שבכלותו לדבר, <b>נקשרה נפש יהונתן בנפש דוד, </b> רצה לומר שמצד רוח הגבורה והקדושה היה קשר והתחברות בנפש, כי הדומה ימשך וישתוקק אל הדומה, <b>ויאהבהו יהונתן כנפשו, </b> רצה לומר שלא היתה אהבת הערב או המועיל רק אהבה עצמיית שיאהב הטוב את הטוב והיתה האהבה כנפשו שהיא האהבה העזה שאין למעלה ממנה:",
    "heRef": "מלבי\"ם על שמואל א י״ח:א׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:1:1",
    "url": "Malbim_on_I_Samuel.18.1.1"
  },
  "Malbim on I Samuel 18:2:1": {
    "en": "",
    "he": "<b>ויקחהו, </b> ב) מצד שאול שהיה דעתו לבנות לו בית נאמן ולהתחתן עמו ולכן לא נתנו לשוב אל בית אביו אל הצאן, כי מיועד הוא להיות חתן המלך:",
    "heRef": "מלבי\"ם על שמואל א י״ח:ב׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:2:1",
    "url": "Malbim_on_I_Samuel.18.2.1"
  },
  "Malbim on I Samuel 18:3:1": {
    "en": "",
    "he": "<b>ויכרת, </b> ג) מצד יהונתן, שעל ידי האהבה הוסיף לכרות עמו ברית וסבת הברית לא היה מצד איזה יראה כדרך כורתי ברית, שסבתם הוא איזה מורא בל ירעו זה לזה או לבניהם כמו ברית אבימלך עם אברהם ויצחק וכדומה, רק מצד אהבתו כרת הברית הזאת:",
    "heRef": "מלבי\"ם על שמואל א י״ח:ג׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:3:1",
    "url": "Malbim_on_I_Samuel.18.3.1"
  },
  "Malbim on I Samuel 18:4:1": {
    "en": "",
    "he": "<b>ויתפשט</b> וזה כמורה ומודה כי ישלוט בכל אשר לו:",
    "heRef": "מלבי\"ם על שמואל א י״ח:ד׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:4:1",
    "url": "Malbim_on_I_Samuel.18.4.1"
  },
  "Malbim on I Samuel 18:5:1": {
    "en": "",
    "he": "<b>ויצא</b> ד) גם הוסיף להצליח במלחמתו נגד הפלשתים ה) ולכן שמהו שאול לשר הצבא, ו) וגם בזאת הצליח שמצא חן בעיני כל העם וגם בעיני עבדי שאול ולא קנאו בו על כי ישתרר עליהם, ואבן מאסו הבונים היתה לראש פנה:",
    "heRef": "מלבי\"ם על שמואל א י״ח:ה׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:5:1",
    "url": "Malbim_on_I_Samuel.18.5.1"
  },
  "Malbim on I Samuel 18:6:1": {
    "en": "",
    "he": "<b>ויהי בבואם</b> מעתה יספר, איך פתאום אור הצלחתו כסהו עננה, והתחיל להיות נשטם ונרדף כפעם בפעם משאול וזה היה סבה למלכותו, והנה מה שספר עד עתה היה בעוד ישב שאול בעמק האלה, שאחר נצחו את הפלשתים נשארו בעמק האלה במחנה, ומשם התגרו מלחמות בשכניהם מסביב, ויהי דוד משכיל, ויהי לראש ואז שם שאול את פניו לשוב לביתו גבעת שאול, וזה שכתוב <b>ויהי בבואם</b> (רצה לומר לביתם) <b>בשוב דוד</b> כי אז הוביל עמו ראש הפלשתי להראותו בערי ישראל שעברו דרך שם (עד שהניחו בירושלים כנ\"ל פרק הקודם פסוק נ\"ד) ואז יצאו הנשים מכל ערי ישראל שעברו שם לשיר והמחולות על הנצוח וספר הכתוב כי צאתם היה <b>לקראת שאול המלך</b> לא לקראת דוד כי ידעו זאת שאין חולקין כבוד לעבד בפני רבו, ולא עלה על לב אדם כלל לכבד את דוד אז, ואף כי להגדיל מעלתו על מעלת שאול שזה מרד במלכות, רק:",
    "heRef": "מלבי\"ם על שמואל א י״ח:ו׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:6:1",
    "url": "Malbim_on_I_Samuel.18.6.1"
  },
  "Malbim on I Samuel 18:7:1": {
    "en": "",
    "he": "<b>השאלות<br>איך ענו המשחקות דברים כאלה אשר הם נגד כבוד המלך להגדיל את מעשה דוד על מעשהו בפניו?:</b>",
    "heRef": "מלבי\"ם על שמואל א י״ח:ז׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:7:1",
    "url": "Malbim_on_I_Samuel.18.7.1"
  },
  "Malbim on I Samuel 18:7:2": {
    "en": "",
    "he": "<b>ותענינה הנשים המשחקות, </b> רצה לומר לא המשוררות שהן המדברות דברי שיר כפי עצמות הדבור רק המשחקות שהן הדוברות דברי שחוק, דבור בעל שתי פנים לעורר צחוק ושמחה, הן ענו זאת ולא היתה כוונתן באמת להגדיל שדוד היו לו רבבות, כי נהפך הוא הנצחון במעט אנשים גדול יותר, רק אמרו שגודל הנצחון שנצח שאול ויונתן שהיה לו רק אלפים כנזכר למעלה, על נצחון דוד שהיו עמו רבבות ישראל, או כוונו במלת רבבות על האבנים שרבה (מענין, רובה קשת, ערכו על בבל רבים), אולם שאול לקח הדברים כפי פשטם כאילו כוונו, שישראל אשר עם דוד רבים מאשר עם שאול. וע\"ז:",
    "heRef": "מלבי\"ם על שמואל א י״ח:ז׳:ב׳",
    "lang": "en",
    "primary_category": "Commentary",
    "ref": "Malbim on I Samuel 18:7:2",
    "url": "Malbim_on_I_Samuel.18.7.2"
  },
  "Malbim on I Samuel 18:8:1": {
    "en": "",
    "he": "<b>ויחר לשאול</b> וכו' <b>ועוד לו אך המלוכה, </b> כי הלא בחיר העם הוא המולך ואם רוב העם אחריו המלוכה עמו בכח ועוד לא חסר לו רק המלוכה בפועל ולכן, ",
    "heRef": "מלבי\"ם על שמואל א י״ח:ח׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:8:1",
    "url": "Malbim_on_I_Samuel.18.8.1"
  },
  "Malbim on I Samuel 18:9:1": {
    "en": "",
    "he": "<b>ויהי שאול עוין את דוד</b> נתן עניניו בלבו, בחשבו כי הוא האיש, שאמר הנביא, ונתנה לרעך הטוב ממך, ולכן התחיל לחשוב עליו מחשבות להרגו, וזה יספר מפה והלאה:",
    "heRef": "מלבי\"ם על שמואל א י״ח:ט׳:א׳",
    "lang": "en",
    "primary_category": "Commentary",
    "ref": "Malbim on I Samuel 18:9:1",
    "url": "Malbim_on_I_Samuel.18.9.1"
  }
}
