{
  "Peninei Halakhah, Family 1:10:3": {
    "en": "",
    "he": "תשובה: הכלל היסודי הוא שכל מצווה שמתן שכרה נזכר בתורה, אין כופים על קיומה (חולין קי, ב). שכך משמע מהתורה שהשכר המוזכר בצידה הוא זה שצריך להיות מדרבן לקיומה, ולא שום כפייה של בית הדין. וכיוון שלגבי מצוות כיבוד הורים נזכר שכרה בצידה, שנאמר (שמות כ, יב): \"כַּבֵּד אֶת אָבִיךָ וְאֶת אִמֶּךָ לְמַעַן יַאֲרִכוּן יָמֶיךָ\", אין כופים על קיומה. ואם אדם אינו רוצה לסייע להוריו החולים – אין בית הדין כופה אותו לעזור להם. וכן אם ההורים עניים, מצד מצוות כיבוד הורים אין בית הדין יכול לכוף אותו לספק להוריו את כל צרכיהם.",
    "heRef": "פניני הלכה, משפחה א׳:י׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Family 1:10:3",
    "url": "Peninei_Halakhah,_Family.1.10.3"
  },
  "Peninei Halakhah, Family 1:18:3": {
    "en": "",
    "he": "תשובה: אם הטיפול יגרום להרעת יחסי הכבוד והמורא שבין הבן להוריו, הרי שטיפול זה אסור, שכן הוא פוגע במצוות 'כיבוד הורים'. וגם אם היינו בטוחים שטיפול זה מועיל מבחינה פסיכולוגית, אסור להשתתף בו. וכשם שאסור לאדם לגנוב כדי להקל על סבלו, כך אסור לו לעבור על מצוות 'כיבוד הורים' כדי להקל על סבלו. יתר על כן, אנחנו מאמינים שכל המצוות ניתנו לטוב לנו, וכן נאמר (שמות כ, יב): \"כַּבֵּד אֶת אָבִיךָ וְאֶת אִמֶּךָ לְמַעַן יַאֲרִכוּן יָמֶיךָ עַל הָאֲדָמָה אֲשֶׁר ה' אֱלוֹהֶיךָ נֹתֵן לָךְ\". ולכן גם אם טיפול זה יועיל לזמן מסוים, בסופו של דבר צערו יגבר, החלל שנפער בליבו ילך ויגדל. הוא יהפוך את עצמו ליתום במובן הנורא ביותר – 'יתמות נפשית'. ליתום יש לכל הפחות דמות שהוא יכול להתרפק עליה בזיכרונו, ואילו לזה לא תהיה אפילו דמות להתרפק עליה. כל אדם זקוק לשורשים. בעל כורחו הוא קשור להוריו. גם אם ירצה – לא יצליח לשכוח את הוריו ולהתנתק מהם. גם אם יעטוף את עצמו בכעס כלפיהם, בתוך ליבו הוא יֵדע שגרם להם צער נורא, שהוריד את שיבתם ביגון, ואף הוא ימות לבסוף בודד ועצוב.",
    "heRef": "פניני הלכה, משפחה א׳:י״ח:ג׳",
    "lang": "en",
    "primary_category": "Halakhah",
    "ref": "Peninei Halakhah, Family 1:18:3",
    "url": "Peninei_Halakhah,_Family.1.18.3"
  },
  "Peninei Halakhah, Family 1:1:2": {
    "en": "",
    "he": "מצוות עשה מן התורה, שיכבד אדם את אביו ואת אמו, ויירא מהם, שנאמר (שמות כ, יב): \"כַּבֵּד אֶת אָבִיךָ וְאֶת אִמֶּךָ\", וכן נאמר (ויקרא יט, ג): \"אִישׁ אִמּוֹ וְאָבִיו תִּירָאוּ\". ואמרו חכמים (קידושין ל, ב), השווה הכתוב כיבוד אב ואם לכבוד המקום, שנאמר (דברים ו, יג): \"אִישׁ אִמּוֹ וְאָבִיו תִּירָאוּ\", ונאמר (שם י, כ): \"אֶת ה' אֱלוֹהֶיךָ תִּירָא\".",
    "heRef": "פניני הלכה, משפחה א׳:א׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Family 1:1:2",
    "url": "Peninei_Halakhah,_Family.1.1.2"
  },
  "Peninei Halakhah, Family 1:23:7": {
    "en": "",
    "he": "ואם ניתן להעריך שהאם לא תשתכנע מדברים אלו, מותר לבן להסתיר מפניה את הקשר עם האב, וכפי שאמרו חכמים שמותר לשנות מן האמת מפני השלום (יבמות סה, ב). אולם בכל אופן, גם אם תדע על כך ולא תתפייס – חובה על הבן ליצור קשר עם האב ולכבדו, שנאמר: \"כַּבֵּד אֶת אָבִיךָ וְאֶת אִמֶּךָ\" (שמות כ, יא; דברים ה, טו).",
    "heRef": "פניני הלכה, משפחה א׳:כ״ג:ז׳",
    "lang": "en",
    "primary_category": "Halakhah",
    "ref": "Peninei Halakhah, Family 1:23:7",
    "url": "Peninei_Halakhah,_Family.1.23.7"
  },
  "Peninei Halakhah, Family 1:29:2": {
    "en": "",
    "he": "חייב אדם לכבד את אשת אביו למרות שאינה אימו, שנאמר (שמות כ, יב): \"כַּבֵּד אֶת אָבִיךָ וְאֶת אִמֶּךָ\", ולמדו חכמים שהמילה 'אֶת' באה לרבות את בן זוגם, שאם ההורים התגרשו או התאלמנו, והאב התחתן עם אשה אחרת, חייב בנו לכבדה, שנאמר: \"אֶת אָבִיךָ\" אף את אשת אביך. וכן אם אימו התחתנה עם בעל אחר, חייב הבן לכבד אותו, שנאמר: \"וְאֶת אִמֶּךָ\", אף את בעל אמך.",
    "heRef": "פניני הלכה, משפחה א׳:כ״ט:ב׳",
    "lang": "en",
    "primary_category": "Halakhah",
    "ref": "Peninei Halakhah, Family 1:29:2",
    "url": "Peninei_Halakhah,_Family.1.29.2"
  },
  "Peninei Halakhah, Family 1:3:3": {
    "en": "",
    "he": "▪1) לכבד את ההורים, שנאמר (שמות כ, יב): \"כַּבֵּד אֶת אָבִיךָ וְאֶת אִמֶּךָ\". ומשמעותה לסייע ולעזור להם בכל מה שהם צריכים.",
    "heRef": "פניני הלכה, משפחה א׳:ג׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Family 1:3:3",
    "url": "Peninei_Halakhah,_Family.1.3.3"
  },
  "Peninei Halakhah, Family 1:4:2": {
    "en": "",
    "he": "היחס הראוי להורים מורכב משתי מצוות, האחת מורא, שנאמר (ויקרא יט, ג): \"אִישׁ אִמּוֹ וְאָבִיו תִּירָאוּ\", והשנייה כיבוד, שנאמר (שמות כ, יב): \"כַּבֵּד אֶת אָבִיךָ וְאֶת אִמֶּךָ\". שאלו רבותינו (קידושין לא, ב): איזהו מורא ואיזהו כיבוד? וענו: מורא, לא עומד במקומו המיוחד לו, ולא יושב במקומו המיוחד לו, ולא סותר את דבריו. כיבוד, מסייע לו בכל מה שצריך, מאכילו ומשקהו, ואם צריך – מלביש ומכסה, מכניס ומוציא.",
    "heRef": "פניני הלכה, משפחה א׳:ד׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Family 1:4:2",
    "url": "Peninei_Halakhah,_Family.1.4.2"
  },
  "Peninei Halakhah, Family 1:9:3": {
    "en": "",
    "he": "אמרו חכמים, נאמר (שמות כ, יא): \"כַּבֵּד אֶת אָבִיךָ וְאֶת אִמֶּךָ\", ומיד לאחר מכן נאמר (שם כ, יב): \"לֹא תִּרְצָח\", מדוע נסמכו מצוות אלו זו לזו? אלא ללמדנו, שאם יש לו לאדם מזונות בתוך ביתו, ואינו מהנה בהם את אביו ואת אמו, כאילו הוא רוצח כל ימיו לפני המקום, לכך נאמר \"כַּבֵּד\" ולאחריו \"לֹא תִּרְצָח\" (ילקוט שמעוני ואתחנן תת\"ל).",
    "heRef": "פניני הלכה, משפחה א׳:ט׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Family 1:9:3",
    "url": "Peninei_Halakhah,_Family.1.9.3"
  },
  "Peninei Halakhah, Festivals 1:17:6": {
    "en": "The Rishonim explain that the precise parameters of this mitzva depend upon geography. One who lives very close must visit his rabbi every Shabbat. One who lives a little further away should visit him at least once a month. A person who lives a great distance from his rabbi needs to visit him at a minimum on the three festivals, as R. Yitzḥak states (based on Rabbeinu Ḥananel and Ritva; see BHL 301:4 s.v. “le-hakbil”). All this is on condition that he will come home to sleep, because the mitzva of simḥa on the festival must be together with his wife. If, in order to visit his rabbi, he would have to sleep away from home, he is exempt from the mitzva (Sukka 27b). However, there are those who are lenient about this, and others who attempt to find some justification for the leniency. In any case, if it bothers his wife, then even those who are lenient concede that he is forbidden to leave home and make the trip. Furthermore, according to most poskim, even if the wife consents, this custom is unwarranted.",
    "he": "פירשו הראשונים, שהמצווה להקביל את פני הרב תלויה במרחק. אדם שגר קרוב לרבו, צריך להקביל את פניו בכל שבת. מי שגר רחוק יותר, צריך להקביל את פניו בכל ראש חודש. ומי שגר רחוק יותר, צריך להקביל את פניו בכל רגל (עפ\"י ר\"ח וריטב\"א, עיין באו\"ה שא, ד, 'להקביל'). ובתנאי שיחזור לישון בביתו, כי מצוות שמחת החג צריכה להיות יחד עם האשה. אבל אם כדי להקביל את פני רבו יאלץ לישון מחוץ לבית, הוא פטור מהמצווה (סוכה כז, ב). ואמנם יש נוהגים להקל בזה. ויש שלימדו עליהם זכות. ומכל מקום, כאשר הדבר מצער את האשה, אף המקילים מודים שאסור להם לנסוע בחג מחוץ לביתם. ולדעת רוב הפוסקים, גם כאשר האשה מסכימה, אין למנהג זה מקום.",
    "heRef": "פניני הלכה, מועדים א׳:י״ז:ו׳",
    "lang": "en",
    "primary_category": "Halakhah",
    "ref": "Peninei Halakhah, Festivals 1:17:6",
    "url": "Peninei_Halakhah,_Festivals.1.17.6"
  },
  "Peninei Halakhah, Festivals 2:5:3": {
    "en": "The content of kiddush is similar to that of the Amida’s middle berakha, and its conclusion is identical: “Blessed are You, Lord, Who sanctifies Israel and the seasons” (section 3 above). One first recites the berakha over wine and then the berakha over the sanctity of the day. Afterward She-heḥeyanu is recited, in which we thank God “Who has given us life, sustained us, and brought us to this time.” If one forgot to recite She–heḥeyanu during kiddush, he can do so when he remembers, anytime during the festival. It is not necessary to have a cup of wine for it (MB 473:1).",
    "he": "לאחר הברכה על קדושת היום, אומרים את ברכת הזמן – 'שהחיינו', שבה אנו מודים לה' \"שהחיינו וקיימנו והגיענו לזמן הזה\". מי ששכח לומר את ברכת 'שהחיינו' בקידוש, ישלים את אמירתה כשייזכר, ועד סוף ימי החג יכול להשלימה, ואינו צריך לכך כוס יין (משנה ברורה תעג, א).",
    "heRef": "פניני הלכה, מועדים ב׳:ה׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Festivals 2:5:3",
    "url": "Peninei_Halakhah,_Festivals.2.5.3"
  },
  "Peninei Halakhah, Festivals 3:1:3": {
    "en": "Nevertheless, there is a difference between Shabbat and Yom Tov. On Shabbat, all melakha is forbidden, as we read: “But the seventh day is a Shabbat of the Lord your God; you shall not do any melakha” (Shemot 20:10). In contrast, on Yom Tov, melakha involving food preparation for that day is permitted (as explained below).",
    "he": "מתחילה, כשברא ה' את האדם הראשון, לא התכוון שיטרח ויעמול בעבודה קשה לצורך פרנסתו (קידושין פב, ב). מפני שעל ידי הדבקות בה' שהוא מקור החיים, פרנסתו של אדם היתה צריכה להיות מזומנת לו בלא טורח. ולאחר שחטא האדם ואכל מעץ הדעת טוב ורע, גורש מגן עדן, ונתקללה האדמה בעבורו, ונגזר עליו להתפרנס ביגיעה וצער. שנאמר (בראשית ג, יז-יט): \"אֲרוּרָה הָאֲדָמָה בַּעֲבוּרֶךָ, בְּעִצָּבוֹן תֹּאכֲלֶנָּה כֹּל יְמֵי חַיֶּיךָ. וְקוֹץ וְדַרְדַּר תַּצְמִיחַ לָךְ, וְאָכַלְתָּ אֶת עֵשֶׂב הַשָּׂדֶה. בְּזֵעַת אַפֶּיךָ תֹּאכַל לֶחֶם עַד שׁוּבְךָ אֶל הָאֲדָמָה…\" על ידי העבודה הקשה שנגזרה עליו כדי להשיג את פרנסתו, הוא מתקן בהדרגה את חטאו. אלא שמנגד, בעקבות העבודה הקשה, האדם עלול לשקוע בעולם החומר ולשכוח שיש לו נשמה גבוהה. ועל כן נתן לנו ה' ימים קדושים, שבהם אנו מתעלים אל מעבר לחטא ולקללה שמחייבים אותנו לעבוד לצורך פרנסתנו.",
    "heRef": "פניני הלכה, מועדים ג׳:א׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Festivals 3:1:3",
    "url": "Peninei_Halakhah,_Festivals.3.1.3"
  },
  "Peninei Halakhah, Festivals 3:1:4": {
    "en": "On Shabbat we ascend to a very high level of faith. As a result of our realization that all is in the hands of God, we subordinate ourselves entirely to divine providence and cease all melakha. We are fully focused on absorbing the bounty that God provides for us. The soul engages in Torah and prayer, and the body engages in food and sleep. In contrast, Yom Tov is more this-worldly and gives expression to our role in repairing the world.",
    "he": "אלא שהבדל ישנו בין שבת ליום טוב, שבשבת כל מלאכה אסורה, שנאמר (שמות כ, י): \"וְיוֹם הַשְּׁבִיעִי שַׁבָּת לַה' אֱלוֹהֶיךָ לֹא תַעֲשֶׂה כָל מְלָאכָה\", ואילו ביום טוב, מלאכה שנועדה לצורך אכילת אותו היום מותרת (כמבואר בהמשך).",
    "heRef": "פניני הלכה, מועדים ג׳:א׳:ד׳",
    "lang": "en",
    "primary_category": "Halakhah",
    "ref": "Peninei Halakhah, Festivals 3:1:4",
    "url": "Peninei_Halakhah,_Festivals.3.1.4"
  },
  "Peninei Halakhah, Festivals 3:2:2": {
    "en": "On Shabbat, one may not do any melakha, as the verse explicitly states: “But the seventh day is a Shabbat of the Lord your God; you shall not do any melakha” (Shemot 20:10). In contrast, on Yom Tov, one may do melakha involving same-day food preparation. “It shall be a sacred occasion for you. No melakha at all shall be done on them; only what every person is to eat, that alone may be prepared for you” (Shemot 12:16). Similarly, we read: “It shall be a sacred occasion for you; you shall not do any melakha of labor” (Vayikra 23:7). We see that it is only melakha of labor (melekhet avoda) that one may not do, while he may do melakha that he performs daily in his home, in preparing his food (Ramban ad loc.).",
    "he": "בשבת כל מלאכה אסורה, שנאמר (שמות כ, י): \"וְיוֹם הַשְּׁבִיעִי שַׁבָּת לַה' אֱלוֹהֶיךָ לֹא תַעֲשֶׂה כָל מְלָאכָה\". ואילו ביום טוב, מלאכה שנועדה לצורך אכילת אותו היום מותרת, שנאמר (שמות יב, טז): \"מִקְרָא קֹדֶשׁ יִהְיֶה לָכֶם כָּל מְלָאכָה לֹא יֵעָשֶׂה בָהֶם, אַךְ אֲשֶׁר יֵאָכֵל לְכָל נֶפֶשׁ הוּא לְבַדּוֹ יֵעָשֶׂה לָכֶם\". וכן נאמר (ויקרא כג, ז): \"מִקְרָא קֹדֶשׁ יִהְיֶה לָכֶם כָּל מְלֶאכֶת עֲבֹדָה לֹא תַעֲשׂוּ\". הרי שרק 'מלאכת עבודה' אסורה, אבל מלאכה שאדם רגיל לעשות בביתו דבר יום ביומו לצורך הכנת מאכליו – מותרת (רמב\"ן שם).",
    "heRef": "פניני הלכה, מועדים ג׳:ב׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Festivals 3:2:2",
    "url": "Peninei_Halakhah,_Festivals.3.2.2"
  },
  "Peninei Halakhah, Festivals 5:5:2": {
    "en": "The Sages infer from the verse, “You shall not do any melakha” (Shemot 20:10), that the Torah prohibits the actual performance of a melakha; but if the melakha is done automatically, even if a person caused it to be done, it is considered grama, and it is not prohibited by the Torah. In cases of great necessity, one may use grama to achieve the result of a melakha. For example, if a fire is spreading, one may surround the fire with containers filled with water so that when the fire reaches them, the containers will burst open and the water inside them will pour out, putting out the fire (Shabbat 120b; SA 334:22). This ruling is followed in practice. On Shabbat grama is permitted in order to avoid a loss, in service of a mitzva, or for some other great need. Barring these circumstances, one may not cause melakha to be done on Shabbat (Rema 334:22).",
    "he": "למדו חכמים מן הפסוק (שמות כ, ט): \"לֹא תַעֲשֶׂה כָל מְלָאכָה\", שדווקא עשיית מלאכה אסרה התורה, אבל אם המלאכה נעשית מאליה, למרות שהאדם גרם שתיעשה, הרי זה 'גרמא' ואין בזה איסור תורה, ולצורך גדול התירו 'גרמא' בשבת. למשל, אם מתפשטת שריפה, מותר להניח מסביב למקום השריפה כלים עם מים, כדי שכאשר האש תגיע אליהם, הכלים ישרפו ויתבקעו והמים שבתוכם יזרמו החוצה ויכבו את האש (שבת קכ, ב; שו\"ע או\"ח שלד, כב). וכן נפסק למעשה, שבשבת מותר להשתמש ב'גרמא' כדי למנוע הפסד או לצורך מצווה או לצורך גדול אחר, אבל בלא צורך גדול, אסור לגרום למלאכה שתיעשה (רמ\"א שלד, כב).",
    "heRef": "פניני הלכה, מועדים ה׳:ה׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Festivals 5:5:2",
    "url": "Peninei_Halakhah,_Festivals.5.5.2"
  },
  "Peninei Halakhah, Festivals 7:4:2": {
    "en": "Just as a Jew is commanded to rest on Shabbat, so too, he is commanded to allow his animals to rest. There are two commandments that address this issue, one positive (aseh), as the Torah states (Shemot 23:12): “Six days you shall do your work, but on the seventh day you shall cease, so that your ox and your donkey may rest, and the son of your maidservant and the stranger may be refreshed”; and one negative (lo ta’aseh), as the Torah states (Shemot 20:10): “But the seventh day is a Shabbat of the Lord your God; you shall not do any melakha – you, your son or daughter, your male or female slave, or your beast, or the stranger who is within your settlements.” On Shabbat, a Jew may not lend or rent out his animal to a non-Jew unless the non-Jew agrees to allow the animal to rest (Peninei Halakha: Shabbat 20:1).",
    "he": "בנוסף לל\"ט המלאכות האסורות בשבת, נצטווינו ב'עשה' ו'לא תעשה' שלא לעשות בשבת מלאכה על ידי בהמה ושלא להוליך על גבה משאות, שנאמר (שמות כג, יב): \"וּבַיּוֹם הַשְּׁבִיעִי תִּשְׁבֹּת לְמַעַן יָנוּחַ שׁוֹרְךָ וַחֲמֹרֶךָ\". וכן נאמר (שמות כ, י): \"וְיוֹם הַשְּׁבִיעִי שַׁבָּת לַה' אֱלוֹהֶיךָ, לֹא תַעֲשֶׂה כָל מְלָאכָה אַתָּה וּבִנְךָ וּבִתֶּךָ עַבְדְּךָ וַאֲמָתְךָ וּבְהֶמְתֶּךָ\". ואף אסור ליהודי להשאיל או להשכיר את בהמתו לגוי בלא שיתחייב שתשבות בשבת (פניני הלכה שבת כ, א).",
    "heRef": "פניני הלכה, מועדים ז׳:ד׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Festivals 7:4:2",
    "url": "Peninei_Halakhah,_Festivals.7.4.2"
  },
  "Peninei Halakhah, Kashrut 36:6:4": {
    "en": "",
    "he": "לכל אדם עולם תודעתי משלו, ובעולם שבו תודעתו – שם הוא חי, והכוחות שפועלים באותו עולם משפיעים עליו לטובה ולרעה. זהו שאמרו חכמים: \"כל המקפיד – מקפידים עליו, ומי שלא מקפיד – אין מקפידים עליו\". כלומר, הנמצא בתודעתו בעולם של רוחות ושדים מסוימים, כדוגמת אלו המזיקים לשותים זוגות, מושפע מפעילותם. ומי שאינו נמצא בתודעתו שם, אותם שדים אינם פועלים עליו. ואע\"פ כן אמרו חכמים, שנכון שיחשוש מדברים שידועים כמסוכנים. כי אף שתודעתו רחוקה משדים ורוחות אלו, כיוון שהוא חי בתקופה שתודעתם נפוצה, והוא עצמו חושש לשדים ולרוחות מסוג שונה, בעל כורחו גם לשדים ולרוחות שמזיקים לשותים זוגות יש עליו השפעה מסוימת, ולכן נכון שיזהר מסכנתם. אולם כיום, שכמעט כל ישראל חיים בתודעה של עולמות רוחניים שכלתניים, שאין בהם מקום לשדים ולרוחות, ואף סתרי התורה ועולמות הדמיון העשירים מוסברים בשכל, אין נכון לחשוש לסכנת המזיקים. ורק אותם אנשים שעדיין נותנים להם מקום בתפישת עולמם, מפני נטייתם או מפני חינוכם, צריכים לחוש להם.",
    "heRef": "פניני הלכה, כשרות ל״ו:ו׳:ד׳",
    "lang": "en",
    "primary_category": "Halakhah",
    "ref": "Peninei Halakhah, Kashrut 36:6:4",
    "url": "Peninei_Halakhah,_Kashrut.36.6.4"
  },
  "Peninei Halakhah, Likkutim I 5:15:5": {
    "en": "",
    "he": "ובכל מקום שמזכירים את השם באופן מכובד, היינו בדרך לימוד ותפילה, זוכים לעשירות, שנאמר (שמות כ, כא): \"בְּכָל הַמָּקוֹם אֲשֶׁר אַזְכִּיר אֶת שְׁמִי אָבוֹא אֵלֶיךָ וּבֵרַכְתִּיךָ\". אבל אם מזכירים אותו לבטלה, גורמים לעניות (נדרים ז, ב).",
    "heRef": "פניני הלכה, ליקוטים א ה׳:ט״ו:ה׳",
    "lang": "en",
    "primary_category": "Halakhah",
    "ref": "Peninei Halakhah, Likkutim I 5:15:5",
    "url": "Peninei_Halakhah,_Likkutim_I.5.15.5"
  },
  "Peninei Halakhah, Likkutim I 6:9:3": {
    "en": "",
    "he": "דין זה מבוסס על מצווה מן התורה, שלא לבנות את המזבח על ידי שימוש בכלי ברזל. שנאמר (שמות כ, כב): \"וְאִם מִזְבַּח אֲבָנִים תַּעֲשֶׂה לִּי לֹא תִבְנֶה אֶתְהֶן גָּזִית כִּי חַרְבְּךָ הֵנַפְתָּ עָלֶיהָ וַתְּחַלְלֶהָ\". ומובא על כך במכילתא: \"מכאן היה רבי שמעון בן אלעזר אומר: המזבח נברא להאריך שנותיו של אדם, והברזל לקצר שנותיו של אדם, אינו רשאי להניף המקצר על המאריך\". ועל סמך מצווה זו כתבו כמה מחכמי הראשונים, שאין להיכנס לבית הכנסת עם סכין ארוכה. שכן בית הכנסת נועד להאריך את חייו של האדם, ואילו הסכין לקצר.",
    "heRef": "פניני הלכה, ליקוטים א ו׳:ט׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Likkutim I 6:9:3",
    "url": "Peninei_Halakhah,_Likkutim_I.6.9.3"
  },
  "Peninei Halakhah, Likkutim II 2:2:7": {
    "en": "",
    "he": "איסור חמישי מיוחד ישנו לגבי עדים שלא ישקרו בעדותם, וזהו אחד מעשרת הדיברות, שנאמר (שמות כ, יג): \"לֹא תַעֲנֶה בְרֵעֲךָ עֵד שָׁקֶר\". ישנה חשיבות עצומה שבית-הדין יוכל להגיע לחקר האמת, כדי להעמיד את הדין על תילו ולהשתית את חיי החברה על ערכי הצדק והיושר, ולכן קבעה התורה איסור מיוחד לעדים שלא ישקרו, ואף הכלילה אותו בעשרת הדיברות.",
    "heRef": "פניני הלכה, ליקוטים ב ב׳:ב׳:ז׳",
    "lang": "en",
    "primary_category": "Halakhah",
    "ref": "Peninei Halakhah, Likkutim II 2:2:7",
    "url": "Peninei_Halakhah,_Likkutim_II.2.2.7"
  },
  "Peninei Halakhah, Likkutim II 2:5:4": {
    "en": "",
    "he": "על פי ההלכה, כמובן שאסור לתלמיד להעיד לטובת מורו או מעסיקו, שאיך יאמר ראיתי שפלוני לווה כסף, והוא לא ראה?! ולמרות שהוא בטוח שמורו צודק, אסור לו להעיד על דבר שלא ראה, שנאמר (שמות כ, יג): \"לֹא תַעֲנֶה בְרֵעֲךָ עֵד שָׁקֶר\".",
    "heRef": "פניני הלכה, ליקוטים ב ב׳:ה׳:ד׳",
    "lang": "en",
    "primary_category": "Halakhah",
    "ref": "Peninei Halakhah, Likkutim II 2:5:4",
    "url": "Peninei_Halakhah,_Likkutim_II.2.5.4"
  },
  "Peninei Halakhah, Likkutim II 2:7:3": {
    "en": "",
    "he": "משום כך, בנוסף לאיסור הכללי לשקר, ישנה אזהרה מיוחדת לעדים שלא יעידו עדות שקר, שנאמר (שמות כ, יג, בעשרת הדברות): \"לֹא תַעֲנֶה בְרֵעֲךָ עֵד שָׁקֶר\". ולכן לפני העדות היו מזהירים את העדים שלא ישקרו, ומאיימים עליהם בפני הציבור, ומודיעים להם את עונשה החמור של עדות שקר בעולם-הזה ובעולם-הבא.",
    "heRef": "פניני הלכה, ליקוטים ב ב׳:ז׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Likkutim II 2:7:3",
    "url": "Peninei_Halakhah,_Likkutim_II.2.7.3"
  },
  "Peninei Halakhah, Prayer 13:4:9": {
    "en": "Although the Shulchan Aruch writes (Orach Chaim 1:5) that it is best to recite all the Korbanot passages, namely, the passage of the Olah (burnt offering), Minchah (meal offering), Shelamim (peace offering), Chatat (sin offering), and Asham (guilt offering) (from the Torah portions of Vayikra and Tzav), in actuality, it was not customary to recite them, and they were not even printed in siddurim. There are those who say that by reciting the chapter, “Eizehu mekoman,” within which all the korbanot are mentioned, one fulfills to a certain extent the learning of those matters (Shulchan Aruch HaRav 1:9; Eshel Avraham). It is proper that every year when we arrive at the Torah-reading portions of Vayikra and Tzav we learn them well, for one who learns them is considered as if he sacrificed the offerings (Menachot 110a).",
    "he": "ואף שכתוב בשולחן ערוך (או\"ח א, ה), שטוב לומר את כל פרשיות הקרבנות, היינו את פרשת עולה, מנחה, שלמים, חטאת ואשם (מפרשיות ויקרא וצו). למעשה לא נהגו לאומרם, ואף לא הדפיסום בסידורים. ויש אומרים שבאמירת פרק \"איזהו מקומן של זבחים\", שבו מוזכרים כל הקרבנות, יוצאים במידה מסוימת ידי לימוד עניינם (שועה\"ר א, ט, אשל אברהם). וראוי בכל שנה כשמגיעים בקריאת התורה לפרשיות 'ויקרא' ו'צו' – ללומדם היטב, שהלימוד בהם נחשב כהקרבת הקרבנות (מנחות קי, א).",
    "heRef": "פניני הלכה, תפילה י״ג:ד׳:ט׳",
    "lang": "en",
    "primary_category": "Halakhah",
    "ref": "Peninei Halakhah, Prayer 13:4:9",
    "url": "Peninei_Halakhah,_Prayer.13.4.9"
  },
  "Peninei Halakhah, Prayer 23:4:3": {
    "en": "Before the Psalm, there is reference to the day: “Today is the first day of the week in relation to Shabbat,” in order to fulfill the mitzvah of remembering the Shabbat on every day of the week (based on Ramban Exodus 20:8; the Ari as brought in Kaf HaChaim 132:26).",
    "he": "לפני השיר מזכירים את היום: \"היום יום ראשון בשבת\", \"שני בשבת\" וכן בכל יום, כדי לקיים את מצוות זכירת יום השבת בכל ימות החול (עפ\"י רמב\"ן שמות כ, ח, והאר\"י, כמובא בכה\"ח קלב, כו).",
    "heRef": "פניני הלכה, תפילה כ״ג:ד׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Prayer 23:4:3",
    "url": "Peninei_Halakhah,_Prayer.23.4.3"
  },
  "Peninei Halakhah, Shabbat 16:1:2": {
    "en": "The Torah states: “But the seventh day is Shabbat of the Lord your God; you shall not do any melakha” (Shemot 20:9). The Sages explain that the intent of this verse is to forbid all 39 melakhot that were instrumental in erecting the Mishkan. One of these melakhot is Hav’ara (kindling a fire), which was necessary to prepare dyes for the Mishkan’s curtains. Nevertheless, the Torah explicitly mentions the prohibition of Hav’ara: “You shall kindle no fire throughout your settlements on Shabbat” (Shemot 35:3). The Sages ask why it was necessary for the Torah to single out Hav’ara. R. Natan explains that the Torah was using one melakha to serve as an example, to teach us that while all 39 prohibited melakhot are derived from one verse (“You shall not do any melakha”), nevertheless each and every melakha is an independent prohibition. Therefore, if one unknowingly performs multiple melakhot, he must bring a sin offering for each one of them (Shabbat 70a).",
    "he": "נאמר בתורה (שמות כ, ט): \"וְיוֹם הַשְּׁבִיעִי שַׁבָּת לַה' אֱלוֹהֶיךָ לֹא תַעֲשֶׂה כָל מְלָאכָה\", וביארו חכמים שכוונת התורה לאסור בשבת את כל ל\"ט סוגי המלאכות שנעשו לצורך הקמת המשכן. ואף שגם מלאכת הבערת האש בכללן, שכן היו מבעירים אש כדי להכין צבעים לצביעת יריעות המשכן, בכל זאת הזכירה התורה במפורש את מלאכת ההבערה, שנאמר (שמות לה, ג): \"לֹא תְבַעֲרוּ אֵשׁ בְּכֹל מֹשְׁבֹתֵיכֶם בְּיוֹם הַשַּׁבָּת\". ושאלו חכמים, לשם מה היה צורך להזכיר את מלאכת ההבערה באופן מיוחד. פירש רבי נתן, שרצתה התורה לפרט מלאכה אחת לדוגמא, כדי ללמדנו שאף שכל ל\"ט המלאכות שנאסרו בשבת נלמדו מפסוק אחד – \"לֹא תַעֲשֶׂה כָל מְלָאכָה\", מכל מקום כל מלאכה ומלאכה נחשבת לאיסור בפני עצמו, ולכן העושה כמה מלאכות בשגגה – חייב קרבן חטאת על כל אחת ואחת מהן (שבת ע, א).",
    "heRef": "פניני הלכה, שבת ט״ז:א׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 16:1:2",
    "url": "Peninei_Halakhah,_Shabbat.16.1.2"
  },
  "Peninei Halakhah, Shabbat 1:1:3": {
    "en": "The Sages ask: Does God really get tired? Is it not already stated: “The Lord is God from of old, Creator of the earth from end to end. He never grows faint or weary” (Yeshayahu 40:28)? Not only that, but He actually gives the weary strength, as it is written: “He gives strength to the weary” (ibid. 29). Why then does it say: “He rested on the seventh day” (Shemot 20:11)? It is as though God declared that He created His world in six days and rested on the seventh. (Mekhilta Yitro)<br/>Why did God dictate that even He must rest on the seventh day? In order to create rest, satisfaction, tranquility, and calm for the world. As long as God was busy creating the world, the world was constantly expanding; when He rested on the seventh day, rest was given to the world (Bereishit Rabba 10:9).",
    "he": "שאלו חכמים (מכילתא יתרו): \"וכי יש לפניו יגיעה, והלא כבר נאמר (ישעיהו מ, כח): בּוֹרֵא קְצוֹת הָאָרֶץ לֹא יִיעַף וְלֹא יִיגָע, ולא זו בלבד אלא שהוא נותן כוח לעייפים, שנאמר (שם מ, כט): נֹתֵן לַיָּעֵף כֹּחַ. אלא מה תלמוד לומר (שמות כ, י): וַיָּנַח בַּיּוֹם הַשְּׁבִיעִי, אלא כביכול הכתיב על עצמו שברא את עולמו בשישה ימים ונח בשביעי\". ולמה הכתיב לעצמו מנוחה? כדי לברוא בעולם מנוחה, נחת, שלווה ושקט. שכל זמן שהיה הבורא עוסק בבריאה, היה העולם הולך ונמתח, וכששבת ביום השביעי, ניתנה לעולם מנוחה (ברא\"ר י, ט).",
    "heRef": "פניני הלכה, שבת א׳:א׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:1:3",
    "url": "Peninei_Halakhah,_Shabbat.1.1.3"
  },
  "Peninei Halakhah, Shabbat 1:2:3": {
    "en": "Until Jews made their appearance in the world, Shabbat was alone, with no one present to reveal its holiness and blessedness. The Sages express this as follows: Shabbat said before: “Master of the Universe, everybody has a partner except for me. The six days of creation pair off; only I have no partner.” God replied: “The people of Israel are your partner.” When the Jews stood before Sinai, God said to them: “Remember what I told Shabbat: ‘The people of Israel are your partner.’” This is the meaning of the commandment “Commemorate the day of Shabbat to sanctify it (Shemot 20:8).” (Bereishit Rabba 11:8)",
    "he": "עד שהופיעו ישראל בעולם, היתה השבת בודדה, באין מי שיגלה את קדושתה וברכתה. וכפי שאמרו חכמים (ברא\"ר יא, ח): \"אמרה שבת לפני הקב\"ה, רבונו של עולם, לכולם יש בן זוג, ולי אין בן זוג, שכל ששת ימי המעשה מתחלקים לזוגות, ורק לי אין בן זוג. אמר לה הקב\"ה: כנסת ישראל היא בן זוגך, וכיוון שעמדו ישראל לפני הר סיני, אמר להם הקב\"ה: זכרו הדבר שאמרתי לשבת, כנסת ישראל היא בן זוגך, היינו דיבור (שמות כ, ז): זָכוֹר אֶת יוֹם הַשַּׁבָּת לְקַדְּשׁוֹ\".",
    "heRef": "פניני הלכה, שבת א׳:ב׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:2:3",
    "url": "Peninei_Halakhah,_Shabbat.1.2.3"
  },
  "Peninei Halakhah, Shabbat 1:6:2": {
    "en": "Shabbat is a repository of blessing and holiness, as it is stated: “And God blessed the seventh day and hallowed it, because on it God ceased from all the work of creation that He had done” (Bereishit 2:3). Similarly we read: “For in six days the Lord made heaven and earth and sea, and all that is in them, and He rested on the seventh day. Therefore the Lord blessed Shabbat day and hallowed it” (Shemot 20:11).",
    "he": "השבת הוא יום קדושה וברכה, שנאמר (בראשית ב, ג): \"וַיְבָרֶךְ אֱלוֹהִים אֶת יוֹם הַשְּׁבִיעִי וַיְקַדֵּשׁ אֹתוֹ, כִּי בוֹ שָׁבַת מִכָּל מְלַאכְתּוֹ אֲשֶׁר בָּרָא אֱלוֹהִים לַעֲשׂוֹת\". וכן נאמר (שמות כ, י): \"כִּי שֵׁשֶׁת יָמִים עָשָׂה ה' אֶת הַשָּׁמַיִם וְאֶת הָאָרֶץ אֶת הַיָּם וְאֶת כָּל אֲשֶׁר בָּם וַיָּנַח בַּיּוֹם הַשְּׁבִיעִי, עַל כֵּן בֵּרַךְ ה' אֶת יוֹם הַשַּׁבָּת וַיְקַדְּשֵׁהוּ\".",
    "heRef": "פניני הלכה, שבת א׳:ו׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:6:2",
    "url": "Peninei_Halakhah,_Shabbat.1.6.2"
  },
  "Peninei Halakhah, Shabbat 1:8:3": {
    "en": "These two mitzvot are so intimately linked that they are united at their root. They split into two complementary mitzvot only upon entering the human realm. This is the meaning of the Sages’ dictum: “Zakhor and Shamor were stated simultaneously, something that the human mouth cannot articulate and the human ear cannot hear” (Shev. 20b). We see this in the Torah itself: the Decalogue as reported in Shemot (20:8) introduces Shabbat with the word “zakhor,” whereas when the Ten Commandments are repeated in Devarim (5:12), it is replaced with “shamor.”",
    "he": "שתי מצוות אלו קשורות זו בזו עד שבשורשן הן מתאחדות, ורק בירידתן לעולם נתפצלו לשתי מצוות שמשלימות זו את זו. זהו שאמרו חכמים (שבועות כ, ב): \"זכור ושמור בדיבור אחד נאמרו, מה שאין הפה יכול לדבר ומה שאין האוזן יכולה לשמוע\". וכך למדנו בתורה, שבעשרת הדברות שבפרשת יתרו, נאמר (שמות כ, ז): \"זָכוֹר אֶת יוֹם הַשַּׁבָּת לְקַדְּשׁוֹ\", ובעשרת הדברות שבפרשת ואתחנן נאמר (דברים ה, יא): \"שָׁמוֹר אֶת יוֹם הַשַּׁבָּת לְקַדְּשׁוֹ\".",
    "heRef": "פניני הלכה, שבת א׳:ח׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:8:3",
    "url": "Peninei_Halakhah,_Shabbat.1.8.3"
  },
  "Peninei Halakhah, Shabbat 1:8:4": {
    "en": "Zakhor is a positive commandment, rooted in love and the divine attribute of ḥesed (kindness). In contrast, Shamor is a negative commandment, rooted in the divine attribute of din (judgment), which sets boundaries so that man may turn away from wickedness. Positive mitzvot are at a higher level, as they enable people to come closer to God. However, the punishment for transgressing a negative mitzva is more severe, because it causes more serious damage, both to the sinner and to the world at large (Ramban, Shemot 20:7).",
    "he": "מצוות 'זכור' היא מצוות 'עשה', ושורשה במידת החסד והאהבה. לעומת זאת מצוות 'שמור' היא מצוות 'לא תעשה' ששורשה במידת הדין, המציבה לאדם גבולות כדי שיסור מן הרע. מעלתן של מצוות 'עשה' גבוהה יותר, כי על ידן מתקשרים יותר אל ה'. אולם מנגד עונשו של העובר על מצוות 'לא תעשה' חמור יותר, מפני שהוא גורם נזק חמור יותר לעצמו ולעולם (רמב\"ן על שמות כ, ז).",
    "heRef": "פניני הלכה, שבת א׳:ח׳:ד׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:8:4",
    "url": "Peninei_Halakhah,_Shabbat.1.8.4"
  },
  "Peninei Halakhah, Shabbat 1:8:5": {
    "en": "Zakhor is closely linked to the creation of the world and the first Shabbat, as the Torah states: Commemorate (“zakhor”) the day of Shabbat to sanctify it…. For in six days the Lord made heaven and earth and sea, and all that is in them, and He rested on the seventh day. Therefore the Lord blessed Shabbat day and hallowed it. (Shemot 20:8-11) The mitzva of Shamor is more closely linked to the Exodus from Egypt: Observe (“shamor”) the day of Shabbat to sanctify it…for you were a slave in the land of Egypt, and the Lord your God freed you from there with a mighty hand and an outstretched arm; therefore the Lord your God has commanded you to keep the day of Shabbat.” (Devarim 5:12-15) As a lofty spiritual principle, Shabbat was embedded in the world at its very creation. However, it was only after Israel survived the iron furnace of the Egyptian enslavement that they could understand how terrible it is to be subjugated to the material and how necessary it is to stop working in order to absorb the spiritual concept of Shabbat.",
    "he": "מצוות 'זכור' קשורה יותר לבריאת העולם ושבת בראשית, שנאמר (שמות כ, ז-י): \"זָכוֹר אֶת יוֹם הַשַּׁבָּת לְקַדְּשׁוֹ… כִּי שֵׁשֶׁת יָמִים עָשָׂה ה' אֶת הַשָּׁמַיִם וְאֶת הָאָרֶץ אֶת הַיָּם וְאֶת כָּל אֲשֶׁר בָּם וַיָּנַח בַּיּוֹם הַשְּׁבִיעִי, עַל כֵּן בֵּרַךְ ה' אֶת יוֹם הַשַּׁבָּת וַיְקַדְּשֵׁהוּ\". ומצוות 'שמור' קשורה יותר ליציאת מצרים, שנאמר (דברים ה, יד): \"שָׁמוֹר אֶת יוֹם הַשַּׁבָּת לְקַדְּשׁוֹ… כִּי עֶבֶד הָיִיתָ בְּאֶרֶץ מִצְרַיִם, וַיֹּצִאֲךָ ה' אֱלוֹהֶיךָ מִשָּׁם בְּיָד חֲזָקָה וּבִזְרֹעַ נְטוּיָה, עַל כֵּן צִוְּךָ ה' אֱלוֹהֶיךָ לַעֲשׂוֹת אֶת יוֹם הַשַּׁבָּת\". העיקרון הרוחני העליון כבר היה מונח בתחילה, מבריאת העולם, אולם רק לאחר שעם ישראל עבר את כור הברזל של שעבוד מצרים, יכול היה להבין עד כמה נורא השעבוד לחומר, ועד כמה נחוץ לחדול מכל מלאכה כדי לקלוט את הרעיון הרוחני.",
    "heRef": "פניני הלכה, שבת א׳:ח׳:ה׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:8:5",
    "url": "Peninei_Halakhah,_Shabbat.1.8.5"
  },
  "Peninei Halakhah, Shabbat 1:9:2": {
    "en": "With the commandment to “Commemorate the day of Shabbat to sanctify it” (Shemot 20:8), we are enjoined to recall the foundations of faith. This is why the mitzva of Shabbat is the fourth of the Ten Commandments. First we are commanded to believe in God and know Him, as it states: “I am the Lord your God Who brought you out of the land of Egypt, the house of bondage” (Shemot 20:2). Following this we are commanded not to worship foreign gods: “You shall have no other gods besides Me. You shall not make for yourself a sculptured image, or any likeness… You shall not bow down to them or serve them” (ibid. 3-5). The third commandment is to honor His name and not to swear falsely. The fourth commandment is about Shabbat, the day that expresses the foundations of our faith in the world (Ramban, Shemot 20:7). Zohar states that all the principles and secrets of faith are linked to Shabbat (II 92:1; III 94:2, 288:2).",
    "he": "במצווה \"זָכוֹר אֶת יוֹם הַשַּׁבָּת לְקַדְּשׁוֹ\" (שמות כ, ז), נצטווינו לזכור את יסודות האמונה. ולכן מצוות השבת היא הרביעית שבעשרת הדברות, שבתחילה נצטווינו להאמין ולדעת את ה', שנאמר (שמות כ, ב): \"אָנֹכִי ה' אֱלוֹהֶיךָ אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים\". בשנייה נצטווינו שלא לעבוד עבודה זרה, שנאמר: \"לֹא יִהְיֶה לְךָ אֱלֹהִים אֲחֵרִים עַל פָּנָי. לֹא תַעֲשֶׂה לְךָ פֶסֶל וְכָל תְּמוּנָה… לֹא תִשְׁתַּחֲוֶה לָהֶם וְלֹא תָעָבְדֵם…\". בשלישית נצטווינו לכבד את שמו ולא להישבע בשמו לשקר. וברביעית נצטווינו על יום השבת, שהוא היום שמבטא בפועל את יסודות האמונה (רמב\"ן על שמות כ, ז). אמרו בזוהר, שכל כללי האמונה וסודותיה קשורים בשבת (ח\"ב צב, א; ח\"ג צד, ב; רפח, ב).",
    "heRef": "פניני הלכה, שבת א׳:ט׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:9:2",
    "url": "Peninei_Halakhah,_Shabbat.1.9.2"
  },
  "Peninei Halakhah, Shabbat 1:9:4": {
    "en": "The Sages tell us that the mitzva of Zakhor entails invoking Shabbat throughout the week, by preparing for it. Similarly, the Levites in the Temple would preface the singing of the daily psalm with the formula: “Today is the first/second/etc. day of before Shabbat.” This tells us that the weekdays are not days in their own right, but rather draw their meaning and value from Shabbat. It is indeed a fact that in Hebrew, the holy tongue, days are numbered in relation to Shabbat – the first day, the second day, etc. This contrasts with other languages, such as English and French, in which each day has its own name – generally named for some ancient deity – and has no connection to Shabbat (Ramban, Shemot 20:7).",
    "he": "אמרו חכמים (מכילתא), שבמצוות \"זָכוֹר אֶת יוֹם הַשַּׁבָּת לְקַדְּשׁוֹ\" – נצטווינו לזכור את השבת גם בכל ימות השבוע, בכך שנתכונן לשבת בהכנת צרכיה. וכן כשהלוויים היו אומרים בבית המקדש שיר של יום, היו אומרים: \"היום יום ראשון בשבת\", \"שני בשבת\" וכך בכל הימים. כלומר אין ימות החול ימים בפני עצמם, אלא הם יונקים את משמעותם וערכם מיום השבת. אכן עובדה היא שבשפה העברית, שהיא לשון הקודש, מונים את כל ימות השבוע כפי יחסם לשבת, ראשון שני וכו', מה שאין כן באנגלית, צרפתית ושפות נוספות, שלכל יום יש שם בפני עצמו, בדרך כלל על פי שמות האלילים הקדומים, ללא שום זיקה לשבת (רמב\"ן על שמות כ, ז).",
    "heRef": "פניני הלכה, שבת א׳:ט׳:ד׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:9:4",
    "url": "Peninei_Halakhah,_Shabbat.1.9.4"
  },
  "Peninei Halakhah, Shabbat 1:9:6": {
    "en": "Although we fulfill the basic obligation of Zakhor through kiddush, the mitzva in principle is to sanctify the entire day. The Torah states “Commemorate the day of Shabbat to sanctify it,” implying that the entire day should be set aside for holy matters – Torah study and attending lectures by Torah scholars (Ramban, Shemot 20:7; see below 5:1-5).",
    "he": "ואף שבקידוש אנו מקיימים את עיקר מצוות 'זכור', המצווה היא שיהיה יום השבת כולו מקודש, שנאמר: \"זָכוֹר אֶת יוֹם הַשַּׁבָּת לְקַדְּשׁוֹ\", שתהיה השבת כולה מיועדת לדברים שבקדושה, לעסוק בתורה ולשמוע דברי חכמים (רמב\"ן על שמות כ, ז; להלן ה, א-ה).",
    "heRef": "פניני הלכה, שבת א׳:ט׳:ו׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 1:9:6",
    "url": "Peninei_Halakhah,_Shabbat.1.9.6"
  },
  "Peninei Halakhah, Shabbat 2:1:3": {
    "en": "The Sages recount that Shammai would always eat in honor of Shabbat. When he saw a fine animal he would say: “This is for Shabbat.” If he found an even better one, he would eat the first one and leave the better one for Shabbat (Beitza 16a). In other words, all week he would eat lower quality food, always saving the best for Shabbat. In this way, whenever he ate he honored Shabbat and considered how he could honor and sanctify it. Hillel possessed a different trait. All his actions were undertaken for the greater glory of God. He would make a point of honoring and sanctifying the weekdays as well as Shabbat, thus fulfilling the mandate to “Bless God every day” (Tehilim 68:20). Therefore, when good food came his way during the week he would eat it, trusting that just as God made sure he had good food during the week, He would make sure that he would have even better food for the holy Shabbat. Thus Hillel honored and valued each day (Rashi ad loc.; Ramban, Shemot 20:8).",
    "he": "אמרו חכמים (ביצה טז, א) על שמאי הזקן, שכל ימיו היה אוכל לכבוד שבת, היה מוצא בהמה נאה, אומר: זו לשבת. מצא אחרת נאה הימנה, אכל הראשונה ושייר השנייה המשובחת יותר לשבת. כלומר, בכל ימות החול היה אוכל תמיד את המאכל הפחות טוב, משום שאת הטוב היה שומר לשבת. נמצא אפוא, שכל ימיו היה אוכל לכבוד שבת וחושב כיצד לכבדה ולקדשה. אבל הלל הזקן מידה אחרת היתה לו, שכל מעשיו לשם שמים, ואף את ימות החול היה מכבד ומקדש, שנאמר (תהלים סח, כ): \"בָּרוּךְ ה' יוֹם יוֹם\". לכן כשהיה מזדמן לפניו מאכל טוב בימות השבוע, היה אוכלו, שהיה בוטח בה' שכמו שזימן לפניו מאכל טוב ליום חול, כך יזמן לפניו מאכל משובח יותר לכבוד שבת קודש. וכך היה נותן לכל יום את הכבוד והערך הראוי לו (רש\"י שם; רמב\"ן על שמות כ, ח).",
    "heRef": "פניני הלכה, שבת ב׳:א׳:ג׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 2:1:3",
    "url": "Peninei_Halakhah,_Shabbat.2.1.3"
  },
  "Peninei Halakhah, Shabbat 6:1:4": {
    "en": "These two foundational beliefs are mentioned in the Torah’s two versions of the Ten Commandments. In Shemot we are commanded to remember the creation of the world: “Commemorate the day of Shabbat to sanctify it…. For in six days the Lord made heaven and earth and sea, and all that is in them, and He rested on the seventh day. Therefore the Lord blessed Shabbat day and hallowed it” (Shemot 20:8, 11). However, the mitzva is formulated with the word “shamor” in Devarim, and there the Exodus from Egypt is mentioned: “Observe the day of Shabbat to sanctify it…for you were a slave in the land of Egypt, and the Lord your God freed you from there with a mighty hand and an outstretched arm; therefore the Lord your God has commanded you to keep the day of Shabbat” (Devarim 5:12, 15). In truth, there is a connection between Shabbat and the Exodus from Egypt, for they both reveal the divine soul, which brings about our freedom from enslavement – whether to Egypt or to work.",
    "he": "שני היסודות הללו מוזכרים בשני הנוסחים של מצוות השבת שבעשרת הדיברות. בפרשת יתרו המצווה היא 'זכור', ובה מודגש היסוד של בריאת העולם, שנאמר (שמות כ, ז; כ, י): \"זָכוֹר אֶת יוֹם הַשַּׁבָּת לְקַדְּשׁוֹ… כִּי שֵׁשֶׁת יָמִים עָשָׂה ה' אֶת הַשָּׁמַיִם וְאֶת הָאָרֶץ אֶת הַיָּם וְאֶת כָּל אֲשֶׁר בָּם וַיָּנַח בַּיּוֹם הַשְּׁבִיעִי, עַל כֵּן בֵּרַךְ ה' אֶת יוֹם הַשַּׁבָּת וַיְקַדְּשֵׁהוּ\". ובנוסח המוזכר בפרשת ואתחנן המצווה היא 'שמור', ושם מוזכר היסוד של יציאת מצרים, שנאמר (דברים ה, יא; ה, יד): \"שָׁמוֹר אֶת יוֹם הַשַּׁבָּת לְקַדְּשׁוֹ… וְזָכַרְתָּ כִּי עֶבֶד הָיִיתָ בְּאֶרֶץ מִצְרַיִם, וַיֹּצִאֲךָ ה' אֱלוֹהֶיךָ מִשָּׁם בְּיָד חֲזָקָה וּבִזְרֹעַ נְטוּיָה, עַל כֵּן צִוְּךָ ה' אֱלוֹהֶיךָ לַעֲשׂוֹת אֶת יוֹם הַשַּׁבָּת\". אכן יש קשר בין שמירת השבת ויציאת מצרים, בשתיהן מתגלה הנשמה האלוקית, ומתוך כך אנו יוצאים לחירות, משעבוד מצרים ומהשעבוד למלאכה.",
    "heRef": "פניני הלכה, שבת ו׳:א׳:ד׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 6:1:4",
    "url": "Peninei_Halakhah,_Shabbat.6.1.4"
  },
  "Peninei Halakhah, Shabbat 6:1:5": {
    "en": "We fulfill the essence of Zakhor when we recite kiddush over wine, thereby sanctifying the whole day, as it is written: “Commemorate the day of Shabbat to sanctify it” (Shemot 20:8) – the entire day should be sanctified and set aside for reviewing foundational beliefs and studying Torah while eating pleasurable meals and sleeping soundly. Even during the week there is a mitzva to remember Shabbat and sanctify it, meaning it should be honored more than other days. One should prepare for it by making food, laundering, bathing, and cleaning one’s home (See Ramban, Shemot 20:7; above 2:1-6).",
    "he": "את תמציתה של מצוות 'זכור' אנו מקיימים בעת אמירת הקידוש על היין, ומתוך כך המצווה מתרחבת על כל יום השבת, שנאמר (שמות כ, ז): \"זָכוֹר אֶת יוֹם הַשַּׁבָּת לְקַדְּשׁוֹ\", שיהיה יום השבת כולו מקודש, לזכור בו את יסודות האמונה ולעסוק בתורה, ולעשות זאת מתוך עונג סעודות ושינה רגועה. ואף בימות החול מצווה לזכור את יום השבת ולקדשו, היינו לכבדו מכל הימים ולהתכונן לקראתו בהכנת המאכלים, רחיצת הגוף, כיבוס הבגדים וסידור הבית (עי' רמב\"ן על שמות כ, ז; לעיל ב, א-ו).",
    "heRef": "פניני הלכה, שבת ו׳:א׳:ה׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 6:1:5",
    "url": "Peninei_Halakhah,_Shabbat.6.1.5"
  },
  "Peninei Halakhah, Shabbat 6:2:2": {
    "en": "One fulfills the Torah obligation of Zakhor by invoking the sanctity of Shabbat and specifying that it commemorates the creation of the world and the Exodus from Egypt. However, the Sages wished for everyone to fulfill this mitzva using a precise and perfect text, so the Men of the Great Assembly formulated a berakha that declares the sanctity of Shabbat. To ensure that kiddush would be both dignified and pleasurable, they mandated that it be recited over a cup of wine prior to a meal. Some maintain that the Torah requires that kiddush be recited over enjoyable food or drink. It is customary to recite the additional verses of Va-yekhulu (Bereishit 2:1-3) before kiddush (see above 5:12).",
    "he": "מן התורה כל המזכיר בשבת את קדושתה שהיא זכר לבריאת העולם ויציאת מצרים, קיים את מצוות 'זכור'. אלא שרצו חכמים, שכל ישראל יקיימו את מצוות 'זכור' בנוסח מושלם ומדויק, לפיכך התקינו 'אנשי כנסת הגדולה' נוסח ברכה על קדושת השבת, וכדי שיאמרו את הקידוש בכבוד ועונג – תקנו לאומרו על כוס יין סמוך לסעודה. ויש אומרים שזו מצווה מהתורה להזכיר את קדושת השבת על מאכל או משקה שיש בו עונג ושמחה. נהגו להוסיף ולומר לפני ברכת הקידוש את פסוקי 'ויכולו' (בראשית ב, א-ג; עי' לעיל ה, יב).",
    "heRef": "פניני הלכה, שבת ו׳:ב׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 6:2:2",
    "url": "Peninei_Halakhah,_Shabbat.6.2.2"
  },
  "Peninei Halakhah, Shabbat 8:1:5": {
    "en": "According to many poskim, the obligation of havdala is by Torah law. These poskim understand the mitzva of Zakhor to include both kiddush and havdala; that is, marking Shabbat’s onset by invoking its sanctity and its exit by distinguishing the sacred from the profane. The requirement to recite kiddush and havdala over a cup of wine is rabbinic (Rambam). Others maintain that the Torah commandment of Zakhor is limited to invoking the sanctity of Shabbat at its onset, but the Sages expanded the mitzva by ordaining the recitation of havdala at its end (Rosh).",
    "he": "לדעת הרבה פוסקים, יסוד מצוות ההבדלה מן התורה, שבכלל מצוות \"זָכוֹר אֶת יוֹם הַשַּׁבָּת לְקַדְּשׁוֹ\" (שמות כ, ז), לומר קידוש והבדלה. כלומר, להזכיר את קדושת השבת בכניסתה, ולהבדיל בין קודש לחול ביציאתה. וחכמים הם שקבעו לומר את הקידוש ואת ההבדלה על כוס יין (רמב\"ם). ויש אומרים, שמהתורה המצווה היא רק לזכור את קדושת השבת בכניסתה, וכהמשך לכך תקנו חכמים לומר הבדלה ביציאתה (רא\"ש).",
    "heRef": "פניני הלכה, שבת ח׳:א׳:ה׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 8:1:5",
    "url": "Peninei_Halakhah,_Shabbat.8.1.5"
  },
  "Peninei Halakhah, Shabbat 9:1:2": {
    "en": "Cessation from all melakha on Shabbat is a positive commandment, as the Torah states: “Six days you shall do your work, but on the seventh day you shall cease” (Shemot 23:12). One who performs melakha on Shabbat not only neglects this positive commandment, but also violates a negative one, as it states: “But the seventh day is Shabbat of the Lord your God; you shall not do any melakha” (Shemot 20:9). If one was warned by witnesses not to desecrate Shabbat, yet did so anyway, he is subject to the punishment of stoning. If he desecrated Shabbat intentionally, but was not warned by witnesses, he is subject to karet (extirpation), as is written: “You shall keep Shabbat, for it is holy for you. Those who profane it shall be put to death, for whoever does melakha on it shall be extirpated (nikhreta) from among his people” (Shemot 31:14). If he desecrates Shabbat unintentionally, he is liable to bring a sin offering (MT 1:1; above 1:14).",
    "he": "מצוות עשה לשבות ביום השבת מכל מלאכה, שנאמר (שמות כג, יב): \"שֵׁשֶׁת יָמִים תַּעֲשֶׂה מַעֲשֶׂיךָ וּבַיּוֹם הַשְּׁבִיעִי תִּשְׁבֹּת\". וכל העושה מלאכה בשבת, בנוסף לכך שביטל מצוות 'עשה' עבר על 'לא תעשה', שנאמר (שם כ, י): \"וְיוֹם הַשְּׁבִיעִי שַׁבָּת לַה' אֱלוֹהֶיךָ לֹא תַעֲשֶׂה כָל מְלָאכָה\". אם היו עדים שהתרו בו שלא לעבור ולמרות זאת עבר – התחייב בסקילה, ואם עבר בזדון בלא עדים – התחייב בכרת, שנאמר (שם לא, יד): \"וּשְׁמַרְתֶּם אֶת הַשַּׁבָּת כִּי קֹדֶשׁ הִוא לָכֶם מְחַלְלֶיהָ מוֹת יוּמָת כִּי כָּל הָעֹשֶׂה בָהּ מְלָאכָה וְנִכְרְתָה הַנֶּפֶשׁ הַהִוא מִקֶּרֶב עַמֶּיהָ\". ואם עבר ועשה מלאכה בשגגה, חייב להביא קרבן חטאת (רמב\"ם, הלכות שבת א, א; לעיל א, יד).",
    "heRef": "פניני הלכה, שבת ט׳:א׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 9:1:2",
    "url": "Peninei_Halakhah,_Shabbat.9.1.2"
  },
  "Peninei Halakhah, Shabbat 9:9:2": {
    "en": "The Sages learn from the verse, “You shall not do any melakha” (Shemot 20:10), that the Torah prohibits the actual performance of a melakha, but if the melakha is done automatically, even if a person caused it to be done, it is considered grama (causation), and it is not prohibited by the Torah. In cases of great necessity, one may use grama to achieve the result of a melakha. For example, if a fire is spreading, one may surround the fire with containers filled with water so that when the fire reaches them, the containers will burst open and the water inside them will pour out, putting out the fire (Shabbat 120b; SA 334:22). All agree that grama is permitted only in exceptional circumstances: to avoid loss, in service of a mitzva, or for some other great need. Barring these circumstances, one may not cause melakha to be done on Shabbat (Rema 334:22).",
    "he": "למדו חכמים מן הפסוק (שמות כ, ט): \"לֹא תַעֲשֶׂה כָל מְלָאכָה\", שדווקא עשיית מלאכה אסרה התורה, אבל אם המלאכה נעשית מאליה, למרות שהאדם גרם שתיעשה, הרי זה 'גרמא' ואין בזה איסור תורה, ולצורך גדול מותר לעשותה. למשל, אם מתפשטת שריפה, מותר להניח מסביב למקום השריפה כלים עם מים, כדי שכאשר האש תגיע אליהם, הכלים ישרפו ויתבקעו והמים שבתוכם יזרמו החוצה ויכבו את האש (שבת קכ, ב; שו\"ע או\"ח שלד, כב). וכן מקובל להורות, שפעולות 'גרמא' מותרות כדי למנוע הפסד או לצורך מצווה או לצורך גדול אחר, אבל בלא צורך גדול, אסור לגרום למלאכה שתיעשה בשבת (רמ\"א, או\"ח שלד, כב).",
    "heRef": "פניני הלכה, שבת ט׳:ט׳:ב׳",
    "lang": "en",
    "primary_category": "Halakhah",
    "ref": "Peninei Halakhah, Shabbat 9:9:2",
    "url": "Peninei_Halakhah,_Shabbat.9.9.2"
  }
}
