{
  "Steinsaltz on Bava Kamma 55a:10": {
    "en": "",
    "he": "ואגב הלכות אלה בכלאי עופות <b>אמר שמואל: אווז ואווז הבר</b> הרי הם <b>כלאים זה בזה</b> ואין הם נחשבים למין אחד. <b>מתקיף לה</b> <small>[מקשה על כך]</small> <b>רבא בר רב חנן: מאי טעמא</b> <small>[מה טעם]</small> הדבר? <b>אילימא</b> <small>[אם תאמר]</small> <b>משום דהאי אריך קועיה והאי זוטר קועיה</b> <small>[שזה ארוך צווארו וזה קטן צווארו],</small> <b>אלא מעתה, גמלא פרסא וגמלא טייעא</b> <small>[גמל פרסי וגמל ערבי],</small> <b>דהאי אלים קועיה והאי קטין קועיה</b> <small>[שזה עבה צווארו וזה דק צווארו],</small> <b>הכי נמי</b> <small>[כך גם כן]</small> תאמר <b>דהוו</b> <small>[שהריהם]</small> <b>כלאים זה בזה?</b> הלא ברור לנו שהם מין אחד, שיש בו שתי צורות!",
    "heRef": "ביאור שטיינזלץ על בבא קמא נ״ה א:י׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:10",
    "url": "Steinsaltz_on_Bava_Kamma.55a.10"
  },
  "Steinsaltz on Bava Kamma 55a:11": {
    "en": "",
    "he": "<b>אלא אמר אביי:</b> לא זה הטעם, אלא יש הבדל אחר ביניהם במין הזכר שבהם: <b>זה,</b> אווז הבר — <b>ביציו</b> (אשכיו) <b>מבחוץ,</b> שניכרות הן, <b>וזה,</b> האווז — <b>ביציו מבפנים. רב פפא אמר:</b> יש הבדל אחר ביניהם במין הנקיבה שבהם: <b>הא טעונה חדא ביעתא בשיחלא</b> <small>[זו,</small> אווזת בר <small>טוענת</small> רק <small>ביצה אחת בשחלה</small> של הביצים<small>]</small> וחוזרת וטוענת ביצה אחרת לאחר זמן, <b>והא</b> <small>[וזו]</small> — <b>טעונה כמה ביעתא בשיחלא</b> <small>[ביצים בשחלה]</small> ולכן רואים שאינם מין אחד.",
    "heRef": "ביאור שטיינזלץ על בבא קמא נ״ה א:י״א",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:11",
    "url": "Steinsaltz_on_Bava_Kamma.55a.11"
  },
  "Steinsaltz on Bava Kamma 55a:12": {
    "en": "",
    "he": "ועוד בענייני כלאים <b>אמר ר' ירמיה אמר ריש לקיש: המרביע שני מינים</b> של בעלי חיים <b>שבים</b> — <b>לוקה</b> משום איסור כלאים. ושואלים: <b>מאי טעמא</b> <small>[מה הטעם],</small> כלומר, מה הרמז לדבר במקרא? <b>אמר רב אדא בר אהבה משמיה</b> <small>[משמו]</small> של <b>עולא: אתיא</b> <small>[בא,</small> נלמד<small>]</small> הדבר בגזירה שווה <b>\"למינהו\" \"למינהו\" מ</b>חיות שב<b>יבשה</b> (ראה בראשית א פסוקים כא,כה), שכשם שבחיות היבשה כתוב \"למינהו\" ואסורים בהם כלאים, כן הוא גם בחיות שבים.",
    "heRef": "ביאור שטיינזלץ על בבא קמא נ״ה א:י״ב",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:12",
    "url": "Steinsaltz_on_Bava_Kamma.55a.12"
  },
  "Steinsaltz on Bava Kamma 55a:13": {
    "en": "",
    "he": "<b>בעי</b> <small>[שאל]</small> החכם <b>רחבה: המנהיג</b> (מוביל) עגלה הרתומה ביחד, <b>בעיזא</b> <small>[בעז]</small> ביבשה <b>ושיבוטא</b> (מין דג) במים, <b>מהו</b> הדין? האם יש בהם משום איסור כלאים כמו בשור וחמור, שאסור לחרוש בהם יחד, או לא? וצדדי השאלה: <b>מי אמרינן</b> <small>[האם אנו אומרים]:</small> <b>כיון דעיזא לא נחית</b> <small>[שהעז אינה יורדת]</small> <b>בים, ושיבוטא לא סליק</b> <small>[עולה]</small> <b>ליבשה</b> — <b>לא כלום עביד</b> <small>[</small>הוא <small>עושה]</small> בזה שמנהיג אותם ביחד, שהרי אינם עובדים יחד. <b>או דלמא השתא מיהת קא מנהיג</b> <small>[שמא עכשיו על כל פנים הוא נוהג]</small> בשניהם יחד, ובזה תלוי האיסור?",
    "heRef": "ביאור שטיינזלץ על בבא קמא נ״ה א:י״ג",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:13",
    "url": "Steinsaltz_on_Bava_Kamma.55a.13"
  },
  "Steinsaltz on Bava Kamma 55a:14": {
    "en": "",
    "he": "<b>מתקיף לה</b> <small>[מקשה על כך]</small> <b>רבינא:</b> מה מקום יש לשאלה? <b>אלא מעתה</b> לפי זה תאמר גם כן שאם <b>חיבר</b> אדם <b>חטה ושעורה בידו</b> יחד, <b>וזרע</b> את ה<b>חטה בארץ</b> ישראל, <b>ו</b>את ה<b>שעורה בחוצה לארץ</b> שאינו אסור בכלאי זרעים, למרות שהם מקומות סמוכים זה לזה, <b>הכי נמי דמחייב</b> <small>[ככה גם כן יהיה חייב]?</small> אלא ודאי כיון שהארץ וחוץ לארץ הם שני תחומים נבדלים אין אנו אומרים שיש בכך כלאים, ואף ים ויבשה כן.",
    "heRef": "ביאור שטיינזלץ על בבא קמא נ״ה א:י״ד",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:14",
    "url": "Steinsaltz_on_Bava_Kamma.55a.14"
  },
  "Steinsaltz on Bava Kamma 55a:15": {
    "en": "",
    "he": "<b>אמרי</b> <small>[אומרים]</small> כתשובה לכך: <b>הכי השתא</b> <small>[כך אתה משווה]?!</small> <b>התם</b> <small>[שם]</small> לענין זריעת כלאים, <b>ארץ</b> — <b>מקום חיובא</b> <small>[חיוב]</small> של כלאים הוא, <b>חוצה לארץ</b> — <b>לא מקום חיובא</b> <small>[חיוב]</small> כלאים, ולכן אף שהם סמוכים זה לזה לא חל כלל האיסור. אבל <b>הכא</b> <small>[כאן]</small> בהנהגה בים או ביבשה <b>אידי ואידי חיובא</b> <small>[זה וזה חיוב]</small> <b>הוא,</b>",
    "heRef": "ביאור שטיינזלץ על בבא קמא נ״ה א:ט״ו",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:15",
    "url": "Steinsaltz_on_Bava_Kamma.55a.15"
  },
  "Steinsaltz on Bava Kamma 55a:2": {
    "en": "",
    "he": "<b>אזל לגביה</b> <small>[הלך אצלו]</small> ושאלו. <b>אמר ליה</b> <small>[לו]</small> ר' תנחום: <b>ממנו,</b> מר' יהושע בן לוי עצמו, <b>לא שמעתי</b> דבר בענין זה, <b>אלא כך אמר לי שמואל בר נחום אחי אמו של רב אחא בר' חנינא, ואמרי לה</b> <small>[ויש אומרים]</small> שהיה זה <b>אבי אמו של רב אחי בר' חנינא,</b> שלא נאמר \"טוב\" בדברות הראשונות <b>הואיל וסופן</b> של הלוחות הראשונים היה <b>להשתבר</b> משעשו ישראל את העגל.",
    "heRef": "ביאור שטיינזלץ על בבא קמא נ״ה א:ב׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:2",
    "url": "Steinsaltz_on_Bava_Kamma.55a.2"
  },
  "Steinsaltz on Bava Kamma 55a:3": {
    "en": "",
    "he": "ושואלים: <b>וכי</b> (ואם) <b>סופן להשתבר מאי הוי</b> <small>[מה בכך]</small> אם היה נאמר בדברות הראשונות \"טוב\"? <b>אמר רב אשי:</b> אילו היה כך <b>חס ושלום פסקה</b> (פוסקת היתה) <b>טובה מישראל</b> לאחר שנשברו, ולכן לא נאמר בהם \"טוב\" אלא בדברות האחרונות, שנכתבו בתורה לאחר פרשת שבירת הלוחות, כדי שלעולם יהיה טוב לישראל.",
    "heRef": "ביאור שטיינזלץ על בבא קמא נ״ה א:ג׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:3",
    "url": "Steinsaltz_on_Bava_Kamma.55a.3"
  },
  "Steinsaltz on Bava Kamma 55a:4": {
    "en": "",
    "he": "כיוון שדיברנו בענין זה מביאים ענין דומה. <b>אמר ר' יהושע: הרואה</b> אות <b>טי\"ת בחלומו</b> — <b>סימן יפה</b> הוא <b>לו.</b> ושואלים: <b>מאי טעמא</b> <small>[מה הטעם]?</small> <b>אילימא</b> <small>[אם תאמר]</small> <b>משום דכתיב</b> <small>[שכתוב]</small> בתורה <b>\"טוב\"</b> ומלה זו מתחילה באות טי\"ת, <b>אימא</b> <small>[אמור]</small> שמה שרואה הוא רמז למה שכתוב <b>\"וטאטאתיה במטאטא השמד\"</b> (ישעיהו יד, כג) שיש בו כמה טי\"תים, והוא ענין של פורענות! ומשיבים: ברואה בחלומו <b>חד טי\"ת קאמרינן</b> <small>[טי\"ת אחד אנו אומרים]</small> שיש בכך סימן טוב, ובפסוק זה של פורענות יש רבים.",
    "heRef": "ביאור שטיינזלץ על בבא קמא נ״ה א:ד׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:4",
    "url": "Steinsaltz_on_Bava_Kamma.55a.4"
  },
  "Steinsaltz on Bava Kamma 55a:5": {
    "en": "",
    "he": "ומקשים עוד: אף להסבר זה <b>אימא</b> <small>[אמור]</small> שהרואה טי\"ת אחת בחלומו הוא רמז למה שנאמר <b>\"טמאתה בשוליה\"</b> (איכה א, ט)! ומשיבים: ברואה בחלום יחד עם האות <b>טי\"ת</b> גם את האות <b>בי\"ת קאמרינן</b> <small>[אנו אומרים]</small> שהוא סימן יפה לו. ומקשים: אף בזה <b>אימא</b> <small>[אמור]</small> שיש בזה רמז למה שנאמר <b>\"טבעו בארץ שעריה\"</b> (איכה ב, ט)!",
    "heRef": "ביאור שטיינזלץ על בבא קמא נ״ה א:ה׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:5",
    "url": "Steinsaltz_on_Bava_Kamma.55a.5"
  },
  "Steinsaltz on Bava Kamma 55a:6": {
    "en": "",
    "he": "<b>אלא</b> טעם הדבר שהרואה טי\"ת בחלום סימן יפה הוא לו, אינו מעצם העובדה שהוא פותח את המלה \"טוב\", אלא <b>הואיל ופתח בו הכתוב לטובה תחילה</b> (בראשונה), <b>שמ\"בראשית\"</b> (בראשית א, א) <b>עד</b> לפסוק <b>\"וירא אלהים את האור</b> כי טוב<b>\"</b> (בראשית א, ה) <b>לא כתיב</b> <small>[נאמרה]</small> האות טי\"ת, ופעם ראשונה שנמצאת אות זו היא במלה \"טוב\".",
    "heRef": "ביאור שטיינזלץ על בבא קמא נ״ה א:ו׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:6",
    "url": "Steinsaltz_on_Bava_Kamma.55a.6"
  },
  "Steinsaltz on Bava Kamma 55a:7": {
    "en": "",
    "he": "ובדומה לזה <b>אמר ר' יהושע בן לוי: הרואה \"הספד\" בחלומו</b> הרי זה רמז ש<b>חסו עליו מן השמים ופדאוהו,</b> שאינו צריך להספד זה. ומעירים: <b>הני מילי</b> <small>[דברים אלו]</small> אמורים דווקא כשרואה את המלה \"הספד\" <b>בכתבא</b> <small>[בכתב].</small>",
    "heRef": "ביאור שטיינזלץ על בבא קמא נ״ה א:ז׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:7",
    "url": "Steinsaltz_on_Bava_Kamma.55a.7"
  },
  "Steinsaltz on Bava Kamma 55a:8": {
    "en": "",
    "he": "<big>א</big> נאמר במשנה: <b>וכן חיה ועוף כיוצא בהן וכו'. אמר ריש לקיש: כאן שנה רבי,</b> כלומר, בהלכות אלו, שחיה ועוף דינם כבהמה לכל העניינים שמנינו במשנה, ובכללם כלאים, כלולה אותה הלכה הכתובה בתוספתא כי <b>תרנגול טווס ופסיוני</b> נחשבים <b>כלאים זה בזה,</b> שדין כלאיים חל גם על עופות.",
    "heRef": "ביאור שטיינזלץ על בבא קמא נ״ה א:ח׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:8",
    "url": "Steinsaltz_on_Bava_Kamma.55a.8"
  },
  "Steinsaltz on Bava Kamma 55a:9": {
    "en": "",
    "he": "ותוהים: <b>פשיטא</b> <small>[פשוט</small>, מובן מאליו<small>]</small> שכן הוא, ומה החידוש באלה דווקא? <b>אמר רב חביבא: משום דרבו בהדי הדדי</b> <small>[ש</small>הם <small>גדלים יחד],</small> <b>מהו דתימא</b> <small>[שתאמר]:</small> <b>מין חד</b> <small>[אחד]</small> <b>הוא</b> ואינם כלאים זה בזה, על כן <b>קא משמע לן</b> <small>[השמיע לנו]</small> שהם מינים נבדלים, וכלאים זה בזה.",
    "heRef": "ביאור שטיינזלץ על בבא קמא נ״ה א:ט׳",
    "lang": "en",
    "primary_category": "Commentary",
    "ref": "Steinsaltz on Bava Kamma 55a:9",
    "url": "Steinsaltz_on_Bava_Kamma.55a.9"
  },
  "Steinsaltz on Berakhot 56b:18": {
    "en": "",
    "he": "<big>ה</big> <b>הרואה חמור בחלום</b> — <b>יצפה לישועה, שנאמר \"הנה מלכך יבוא לך צדיק ונושע הוא עני ורכב על חמור\"</b> (זכריה ט, ט). <b>הרואה חתול בחלום</b> — <b>באתרא דקרו ליה</b> <small>[במקום שקוראים לו]</small> בארמית <b>\"שונרא\"</b> — <b>נעשית לו שירה נאה.</b> ובמקום קוראים לחתול <b>\"שינרא\"</b> — סימן הוא ש<b>נעשה לו שינוי רע. הרואה ענבים בחלום,</b> אם ראה ענבים <b>לבנות,</b> כלומר, בהירות, <b>בין</b> שראה אותם <b>בזמנן</b> שהיא עונת הבשלת ענבים אלה, <b>ובין שלא בזמנן</b> — <b>יפות</b> הן לו. ואם ראה ענבים <b>שחורות</b> רק אם ראה אותם <b>בזמנן</b> — <b>יפות.</b> ואולם אם ראה אותם <b>שלא בזמנן</b> — <b>רעות. הרואה סוס לבן בחלום, בין</b> שהיה הסוס מהלך <b>בנחת, בין ברדוף</b> (ממהר) — סימן <b>יפה לו.</b> ואולם אם ראה סוס <b>אדום, בנחת</b> — סימן <b>יפה, ברדוף</b> — <b>קשה.</b>",
    "heRef": "ביאור שטיינזלץ על ברכות נ״ו ב:י״ח",
    "lang": "en",
    "primary_category": "Commentary",
    "ref": "Steinsaltz on Berakhot 56b:18",
    "url": "Steinsaltz_on_Berakhot.56b.18"
  },
  "Steinsaltz on Berakhot 56b:19": {
    "en": "",
    "he": "אמרו: <b>הרואה ישמעאל בחלום</b> — סימן הוא כי <b>תפלתו</b> תהא <b>נשמעת,</b> כשם שנשמעה תפילתו של ישמעאל. ומעירים: <b>ודוקא</b> כשראה את <b>ישמעאל בן אברהם, אבל טייעא בעלמא</b> <small>[סתם ערבי]</small> — <b>לא,</b> אינו סימן יפה. <b>הרואה גמל בחלום</b> — סימן הוא ש<b>מיתה נקנסה לו מן השמים והצילוהו ממנה. אמר ר' חמא בר' חנינא: מאי קראה</b> <small>[מהו הכתוב]</small> המרמז על דבר זה — <b>\"ואנכי ארד עמך מצרימה ואנכי אעלך גם עלה\"</b> (בראשית מו, ד), \"גם עלה\" נדרש כהרחבה של \"גמל\". <b>רב נחמן בר יצחק אמר:</b> המקור לדבר הוא <b>מהכא</b> <small>[מכאן]</small> מפסוק אחר: <b>\"גם ה' העביר חטאתך לא תמות\"</b> (שמואל ב' יב, יג).",
    "heRef": "ביאור שטיינזלץ על ברכות נ״ו ב:י״ט",
    "lang": "en",
    "primary_category": "Commentary",
    "ref": "Steinsaltz on Berakhot 56b:19",
    "url": "Steinsaltz_on_Berakhot.56b.19"
  },
  "Steinsaltz on Berakhot 56b:20": {
    "en": "",
    "he": "<b>הרואה פינחס בחלום</b> — הרי זה סימן כי <b>פלא נעשה לו,</b> כדרך שנעשו ניסים לפנחס. <b>הרואה פיל בחלום</b> — הרי זה סימן כי <b>פלאות נעשו לו</b> (מקירבת המלים פיל—פלא). והרואה <b>פילים</b> בחלום — <b>פלאי פלאות נעשו לו.</b>",
    "heRef": "ביאור שטיינזלץ על ברכות נ״ו ב:כ׳",
    "lang": "en",
    "primary_category": "Commentary",
    "ref": "Steinsaltz on Berakhot 56b:20",
    "url": "Steinsaltz_on_Berakhot.56b.20"
  },
  "Steinsaltz on Berakhot 56b:21": {
    "en": "",
    "he": "ושואלים: <b>והתניא</b> <small>[והרי שנינו</small> בברייתא<small>]</small> ש<b>כל מיני חיות יפין לחלום,</b> כשאדם חולם עליהם <b>חוץ מן הפיל ומן הקוף!</b> ומתרצים: <b>לא קשיא</b> <small>[אין</small> זה <small>קשה],</small>",
    "heRef": "ביאור שטיינזלץ על ברכות נ״ו ב:כ״א",
    "lang": "en",
    "primary_category": "Commentary",
    "ref": "Steinsaltz on Berakhot 56b:21",
    "url": "Steinsaltz_on_Berakhot.56b.21"
  },
  "Steinsaltz on Berakhot 57a:1": {
    "en": "",
    "he": "<b>הא</b> <small>[זה]</small> ששנינו שסימן יפה, הרי זה באופן שראהו <b>דמסרג</b> <small>[ש</small>הוא <small>חבוש אוכף],</small> <b>הא</b> <small>[זה]</small> ששנינו שראיית פיל אינה סימן יפה, הרי זה באופן <b>דלא מסרג</b> <small>[כשאינו חבוש אוכף].</small> ועוד: <b>הרואה</b> אדם ששמו <b>הונא בחלום</b> — סימן הוא ש<b>נס נעשה לו,</b> שהאות נ' בשם הונא היא קיצור המלה \"נס\". והרואה אדם ששמו <b>חנינא, חנניא,</b> או <b>יוחנן</b> — הרי זה סימן כי <b>נסי נסים נעשו לו</b> שהרי יש פעמיים נ' בשמות אלה. <b>הרואה הספד בחלום</b> — סימן הוא ש<b>מן השמים חסו עליו ופדאוהו</b> שלא יצטרכו להספידו במציאות. <b>ו</b>אולם מגבילים זאת ואומרים כי <b>הני מילי</b> <small>[דברים אלה]</small> אמורים דווקא כשראה את ההספד <b>בכתבא</b> <small>[בכתב],</small> כלומר, שעדיין לא השתמשו בהספד.",
    "heRef": "ביאור שטיינזלץ על ברכות נ״ז א:א׳",
    "lang": "en",
    "primary_category": "Commentary",
    "ref": "Steinsaltz on Berakhot 57a:1",
    "url": "Steinsaltz_on_Berakhot.57a.1"
  },
  "Torah Temimah on Torah, Deuteronomy 22:1:2": {
    "en": "",
    "he": "<b>את שור. </b>אחד שור ואחד כל בהמה להשבת אבידה, דכתיב (פ' ג') וכן תעשה לכל אבידת אחיך, א\"כ למה נאמר שור, שדבר הכתוב בהוה .<br/>(ב\"ק נ\"ד ב')",
    "heRef": "תורה תמימה על התורה, דברים כ״ב:א׳:ב׳",
    "lang": "en",
    "primary_category": "Commentary",
    "ref": "Torah Temimah on Torah, Deuteronomy 22:1:2",
    "url": "Torah_Temimah_on_Torah,_Deuteronomy.22.1.2"
  },
  "Torah Temimah on Torah, Exodus 23:5:1": {
    "en": "",
    "he": "<b>כי תראה חמור. </b>אחד חמור ואחד כל בהמה וחיה ועוף לפריקה, דילפינן חמור חמור משבת , ומה ת\"ל חמור, שדבר הכתוב בהוה .<br/>(ב\"ק נ\"ד ב')",
    "heRef": "תורה תמימה על התורה, שמות כ״ג:ה׳:א׳",
    "lang": "en",
    "primary_category": "Commentary",
    "ref": "Torah Temimah on Torah, Exodus 23:5:1",
    "url": "Torah_Temimah_on_Torah,_Exodus.23.5.1"
  },
  "Torah Temimah on Torah, Genesis 46:4:3": {
    "en": "",
    "he": "<b>גם עלה.</b> ת\"ר, הרואה גמל בחלום מיתה נקנסה לו מן השמים והצילוהו ממנה, א\"ר חמא ב\"ר חנינא, מאי קרא, ואנכי אעלך גם עלה .<br/>(ברכות נ\"ו ב')",
    "heRef": "תורה תמימה על התורה, בראשית מ״ו:ד׳:ג׳",
    "lang": "en",
    "primary_category": "Commentary",
    "ref": "Torah Temimah on Torah, Genesis 46:4:3",
    "url": "Torah_Temimah_on_Torah,_Genesis.46.4.3"
  },
  "Tosafot on Bava Kamma 46a:2:1": {
    "en": "",
    "he": "אלא טעמא דר\"א כדתניא. תימה מהאי טעמא נמי לא תסגי בור בכסוי משום דרבי נתן וי\"ל דבור אית ליה תקנתא טפי כשמכסהו כראוי משור נגחן ועי\"ל דמעיקרא ודאי ס\"ד דר\"א לענין תשלומין קאמר אבל השתא דמסקינן טעמא כדר' נתן לאו לענין תשלומין איירי אלא לגבי איסור בעלמא דאסור לקיימו ואיכא למימר דגבי בור נמי איכא אבל מודה שאם שמרו שמירה מעולה והזיק פטור מיהו בשמירה פחותה ודאי לא סגיא מדאוסר לקיימו ולהכי אמר לעיל (בבא קמא דף מה:) הא מני ר\"א היא:",
    "heRef": "תוספות על בבא קמא מ״ו א:ב׳:א׳",
    "lang": "en",
    "primary_category": "Commentary",
    "ref": "Tosafot on Bava Kamma 46a:2:1",
    "url": "Tosafot_on_Bava_Kamma.46a.2.1"
  },
  "Tosafot on Bava Kamma 55a:12:1": {
    "en": "",
    "he": "המרביע שני מינים - ר\"י ב\"ר יהודה היה מגיה המנהיג ב' מינים שבים לוקה משום דבבראשית רבה (פ\"ז) ובירושלמי דכלאים (פ\"א) משמע דאי אפשר להרביע דגים ומיהו אין צריך להגיה דדגים דוקא הוא דמשמע דאין להרביעם אבל מין חיות הים שייך ביה איסור הרבעה והכא איכא לאוקמי במין חיה שיכול אדם להרביע דקאמר בבראשית רבה המרביע מין חית הים לוקה ובתר הכי קאמר כל מקום שנאמר בו למינהו כלאים נוהג בו ופריך אהך ברייתא והרי דגים שנאמר בהו למינהו וכי כלאים הרבעה בהם והיאך יכול להרביעם ומשני דהא דקאמר בדגים כלאים נוהג בהם היינו דוקא בהנהגה אבל בהרבעה לא משכחת לה משמע דבחיות הים משכחת שפיר הרבעה להכי לא פריך שם אמרביע חיות הים היאך לוקה אלא אמאן דאמר כל שנאמר בו למינהו דהיינו אפילו סתם דגים כלאים נוהג בהם:",
    "heRef": "תוספות על בבא קמא נ״ה א:י״ב:א׳",
    "lang": "en",
    "primary_category": "Commentary",
    "ref": "Tosafot on Bava Kamma 55a:12:1",
    "url": "Tosafot_on_Bava_Kamma.55a.12.1"
  },
  "Tosafot on Bava Kamma 55a:12:2": {
    "en": "",
    "he": "אתיא למינהו למינהו מיבשה - ומשבת לא מצי למילף דמרבוי דוכל בהמתך לית לן לרבויי אלא כל מילי דיבשה שאדם רגיל לחמר אחריהם דבחמר כתיב קרא דבהמתך גבי שבת:",
    "heRef": "תוספות על בבא קמא נ״ה א:י״ב:ב׳",
    "lang": "en",
    "primary_category": "Commentary",
    "ref": "Tosafot on Bava Kamma 55a:12:2",
    "url": "Tosafot_on_Bava_Kamma.55a.12.2"
  },
  "Tosafot on Bava Kamma 55a:12:3": {
    "en": "",
    "he": "למינהו מיבשה - וא\"ת ומה צריך ללמוד מיבשה תיפוק ליה מדכתיב בגופיה למינהו דבאלו טריפות (חולין דף ס. ושם) משמע דאי הוה כתיב למינהו בצווי של דשאים אסור להרכיב שני דשאים זה בזה וי\"ל דלמינהו לחודיה לא הוה משמע שנכתב איסור כלאים אי לאו חוקותי תשמרו דדריש שמואל חוקות שחקקתי לך כבר ומפרש ר\"ת שחקק במעשה בראשית שכתוב בו למינהו והיינו למינהו דיבשה דבהמה ואילן דאיירי ביה קרא דחוקותי אבל מלמינהו דים לחודיה ליכא למילף מיניה דגים וא\"ת דסוגיא דגמרא דלא כרבנן דבפ' ד' מיתות (סנהדרין דף ס. ושם) דלא מיחייבי בני נח לא בכלאים ולא בהרבעה אלמא לא דרשינן למינהו וי\"ל נהי דלא דרשינן למינהו לגבי בני נח דלא אשכחן דמזהר בהו רחמנא לגבי ישראל דהוזהרו גבי כלאים דרשינן ליה ונ\"מ לגבי דגים א\"נ להרכבת אילן דקרא דשדך לא מיירי אלא בזרעים והשתא דכתיב למינהו באילן דרשינן מיניה מה בהמתך בהרבעה אף שדך בהרכבת אילן ובהא פליגי ר\"א ורבנן דר\"א יליף מחוקותי שחקקתי לך כבר שהוזהרו בני נח על הכלאים כלומר מלמינהו ורבנן לא ילפי מיניה אלא שנרמזו מלמינהו דמעשה בראשית ומ\"מ לא נאסרו לבני נח ואתי שפיר דאתיא אפילו כרבנן מילתיה דשמואל וא\"ת ל\"ל למילף כלאים דהרבעה בהמתך בהמתך משבת לרבויי עופות תיפוק ליה מלמינהו כי היכי דילפינן דגים וי\"ל דאי לאו ג\"ש לא הוי מפקי קרא דבהמתך ממשמעותא אבל השתא דאתי ג\"ש ומפקא לקרא ממשמעותא מרבינן אפילו דגים למינהו למינהו מיבשה:",
    "heRef": "תוספות על בבא קמא נ״ה א:י״ב:ג׳",
    "lang": "en",
    "primary_category": "Commentary",
    "ref": "Tosafot on Bava Kamma 55a:12:3",
    "url": "Tosafot_on_Bava_Kamma.55a.12.3"
  },
  "Tosafot on Bava Kamma 55a:13:1": {
    "en": "",
    "he": "המנהיג בעיזא ושיבוטא - וא\"ת דמשמע דפשיטא ליה דבשני מינים שבים חייב והא למינהו גבי הרבעה והרכבה כתיב ולא גבי זריעה והנהגה כדמוכח בפ' ד' מיתות (שם) דלא מיתסרי בני נח בחרישה וזריעה ולא אוקמינן חוקות שחקקתי לך כבר כלומר בלמינהו דמעשה בראשית אלא דומיא דבהמתך לא תרביע מה בהמתך בהרבעה אף שדך בהרכבה וי\"ל דסברא דמוקמינן למינהו בין בישראל בין לבני נח לכל אחד כמו שמצינו איסורו במקום אחר לבני נח בהרבעה ולישראל אף בהנהגה ועי\"ל כי היכי דילפינן כולהו משבת ה\"נ ילפינן שבת בהמתך בהמתך מהרבעה לאסור דגים בשבת במלאכה והדר ילפינן כלאים דהנהגה משבת:",
    "heRef": "תוספות על בבא קמא נ״ה א:י״ג:א׳",
    "lang": "en",
    "primary_category": "Commentary",
    "ref": "Tosafot on Bava Kamma 55a:13:1",
    "url": "Tosafot_on_Bava_Kamma.55a.13.1"
  },
  "Tosafot on Bava Kamma 55a:14:1": {
    "en": "",
    "he": "אלא מעתה חיבר חטה ושעורה וזרע חטה בארץ ושעורה בחוצה לארץ - כגון בערוגה אחת בסמוך בפחות מג' טפחים דצריך להרחיק בין זרע לזרע כדמוכח במס' שבת פרק א\"ר עקיבא (דף פה.) והא דבעי ר' יאשיה חטה ושעורה וחרצן במפולת יד להתחייב בכלאי הכרם קאמר אבל בכלאי זרעים חייב בחטה ושעורה לחודה והך סוגיא נקט כרבנן דלא בעו אלא ב' מינין אבל ר\"י פליג ומצריך שלשה זרעים או מב' מינין או מג' מינין דתנן (כלאים פ\"א מ\"ט) הזורע חטה ושעורה כאחד חייב ר\"י אומר שני חטין ושעורה אחת או שני שעורים וחטה אחת או חטה ושעורה וכוסמת ובלבד שיהיו שלשה:",
    "heRef": "תוספות על בבא קמא נ״ה א:י״ד:א׳",
    "lang": "en",
    "primary_category": "Commentary",
    "ref": "Tosafot on Bava Kamma 55a:14:1",
    "url": "Tosafot_on_Bava_Kamma.55a.14.1"
  },
  "Tosafot on Bava Kamma 55a:8:1": {
    "en": "",
    "he": "אמר ר\"ל כאן שנה רבי תרנגול טווס ופסיוני כו' מהו דתימא מין אחד הוא קמ\"ל - ואע\"ג דלא אשמעי' ממתניתין דליהוו תרי מיני אע\"ג דרבו בהדי הדדי ולא שמעינן אלא דאיסור כלאים שייך בעופות מ\"מ אתי שפיר דהכי קאמר ר\"ל כאן שנה רבי כלומר כיון ששנה רבי דיש כלאים בעופות א\"כ תרנגול טווס ופסיוני כלאים זה בזה כי מסברא דנפשין יש לנו לדעת שאלו המינים חלוקים זה מזה ואינם מין אחד ואע\"ג דרבו בהדי הדדי וכיוצא בזה יש ביבמות בפרק חרש (דף קיג:) ובהנזקין (גיטין נה.) אמר רבא מעדותו של רבי יוחנן בן גודגדא שהעיד על חרשת שהשיאה אביה שיוצאת בגט אמר לעדים ראו גט זה שאני נותן לאשתי וחזר ואמר לה כנסי שטר חוב זה מגורשת מי לא א\"ר יוחנן בן גודגדא לא בעינן דעת ה\"נ כו' פשיטא מהו דתימא כיון דאמר כנסי שטר חוב זה בטולי בטליה קמ\"ל אע\"ג דלא ידע רבא ממילתיה דרבי יוחנן בן גודגדא דלא בטליה במה שאמר כנסי שטר חוב זה אלא מסברא דנפשיה אפ\"ה קאמר מעדותו שמעי' ליה וכיוצא בזה יש הרבה בגמרא:",
    "heRef": "תוספות על בבא קמא נ״ה א:ח׳:א׳",
    "lang": "en",
    "primary_category": "Commentary",
    "ref": "Tosafot on Bava Kamma 55a:8:1",
    "url": "Tosafot_on_Bava_Kamma.55a.8.1"
  },
  "Tosefta Kilayim (Lieberman) 1:7": {
    "en": "",
    "he": "תרנגול טווס ותרנגול פסיאני, אע\"פ שדומין זה לזה כלאים זה בזה.",
    "heRef": "תוספתא כלאים (ליברמן) א׳:ז׳",
    "lang": "en",
    "primary_category": "Tosefta",
    "ref": "Tosefta Kilayim (Lieberman) 1:7",
    "url": "Tosefta_Kilayim_(Lieberman).1.7"
  },
  "Tosefta Kilayim 1:5": {
    "en": "A peacock and a pheasant rooster are related to each other as hybrids R. Yehuda says a mule that claimed a male has no quarter on her neither from the horse nor from the donkey but from the mule An ox and a wild ox a donkey and a wild ass A pig and a wild boar are related to each other as hybrids .",
    "he": "תרנגול טווס ותרנגול פסאני אע\"פ שדומין זה לזה כלאים זה בזה ר' יהודה אומר פרדה שתבעה זכר אין מרביעין עליה לא מן הסוס ולא מן החמור אלא מן הפרד שור ושור הבר חמור וחמור הבר חזיר וחזיר הבר אע\"פ שדומין זה לזה כלאים זה בזה.",
    "heRef": "תוספתא כלאים א׳:ה׳",
    "lang": "en",
    "primary_category": "Tosefta",
    "ref": "Tosefta Kilayim 1:5",
    "url": "Tosefta_Kilayim.1.5"
  }
}
