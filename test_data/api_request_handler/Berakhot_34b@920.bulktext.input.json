{
  "Steinsaltz on Megillah 22b:15": {
    "en": "",
    "he": "<b>ואיבעית אימא</b> <small>[ואם תרצה אמור]</small> טעם אחר מדוע לא נפל על פניו: <b>אדם חשוב שאני</b> <small>[שונה]</small> <b>וכ</b>דברי <b>ר' אלעזר.</b> ש<b>אמר ר' אלעזר: אין אדם חשוב רשאי ליפול על פניו</b> בפני הרבים <b>אלא אם כן</b> יודע שמעשיו רצויים לפני ה' ויהיה <b>נענה</b> בתפילתו <b>כיהושע בן נון</b> בזמנו, <b>דכתיב</b> <small>[שנאמר]:</small> <b>\"ויאמר ה' אל יהושע קם לך</b> למה זה אתה נופל על פניך<b>\"</b> (יהושע ז, י), ומי שאינו בטוח שייענה מיד, הרי יש בכך פחיתות כבוד שהוא מתפלל ואינו נענה.",
    "heRef": "ביאור שטיינזלץ על מגילה כ״ב ב:ט״ו",
    "lang": "en",
    "primary_category": "Commentary",
    "ref": "Steinsaltz on Megillah 22b:15",
    "url": "Steinsaltz_on_Megillah.22b.15"
  },
  "Steinsaltz on Megillah 22b:16": {
    "en": "",
    "he": "כיון שהזכרנו דרכי השתחויה, מביאים מה ששנו חכמים בענין זה. <b>תנו רבנן</b> <small>[שנו חכמים]:</small> <b>\"קידה\"</b> שנאמרה בכל מקום, היא <b>על אפים</b> שמתכופף על פניו, <b>שנאמר: \"ותקד בת שבע אפים ארץ\"</b> (מלכים א' א, לא). <b>\"כריעה\",</b> היא <b>על ברכים, וכן הוא אומר: \"מכרע על־ברכיו\"</b> (מלכים א' ח, נד). <b>\"השתחואה\"</b> — <b>זו פישוט ידים ורגלים, שנאמר: \"הבוא נבוא אני ואמך ואחיך להשתחות לך ארצה\"</b> (בראשית לז, י), משמע שהמשתחוה שוכב כולו על הארץ.",
    "heRef": "ביאור שטיינזלץ על מגילה כ״ב ב:ט״ז",
    "lang": "en",
    "primary_category": "Commentary",
    "ref": "Steinsaltz on Megillah 22b:16",
    "url": "Steinsaltz_on_Megillah.22b.16"
  },
  "Steinsaltz on Megillah 22b:17": {
    "en": "",
    "he": "מסופר, כי החכם <b>לוי אחוי</b> <small>[הראה]</small> <b>קידה</b> כפי שהיה עושה כהן גדול, <b>קמיה</b> <small>[לפני]</small> <b>רבי,</b> וקידה זו היתה מסובכת ביותר, שהיה הכהן הגדול נועץ אגודלי רגליו בקרקע ונשען עליהם ומתכופף מלוא קומתו עד שמגיעים פניו לקרקע ומזדקף בבת אחת בלא סיוע ידיו, ורצה להראות כיצד הדבר נעשה, <b>ואיטלע</b> <small>[נעשה צולע]</small> שנקע את ירכו מחמת המאמץ.",
    "heRef": "ביאור שטיינזלץ על מגילה כ״ב ב:י״ז",
    "lang": "en",
    "primary_category": "Commentary",
    "ref": "Steinsaltz on Megillah 22b:17",
    "url": "Steinsaltz_on_Megillah.22b.17"
  },
  "Steinsaltz on Megillah 22b:18": {
    "en": "",
    "he": "ושואלים: <b>והא קא גרמא ליה</b> <small>[וכי זו</small> הקידה שהראה היא ש<small>גרמה לו]</small> שבגללה נעשה צולע? <b>והאמר</b> <small>[והרי אמר]</small> <b>ר' אלעזר: לעולם אל יטיח</b> (ישליך) <b>אדם דברים כלפי מעלה,</b> כלומר, אל יאמר אדם דברים חריפים ודברי תרעומת בתפילתו, <b>שהרי אדם גדול הטיח דברים כלפי מעלה ואיטלע</b> <small>[נעשה צולע]</small> <b>ומנו</b> <small>[ומי הוא] —</small> <b>לוי.</b> ואם כן, הלא צליעתו של לוי באה לו כעונש על מה שאמר בתפילתו (ראה תענית כה,א)! ומשיבים: <b>הא והא גרמא ליה</b> <small>[זו וזו גרמה לו],</small> שכיון שהטיח דברים היה ראוי לעונש, ולכן אירעה לו תקלה בשעת מאמץ.",
    "heRef": "ביאור שטיינזלץ על מגילה כ״ב ב:י״ח",
    "lang": "en",
    "primary_category": "Commentary",
    "ref": "Steinsaltz on Megillah 22b:18",
    "url": "Steinsaltz_on_Megillah.22b.18"
  },
  "Steinsaltz on Megillah 22b:19": {
    "en": "",
    "he": "<b>אמר רב חייא בר אבין: חזינא להו</b> <small>[ראיתי אותם]</small> את <b>אביי</b>",
    "heRef": "ביאור שטיינזלץ על מגילה כ״ב ב:י״ט",
    "lang": "en",
    "primary_category": "Commentary",
    "ref": "Steinsaltz on Megillah 22b:19",
    "url": "Steinsaltz_on_Megillah.22b.19"
  },
  "Steinsaltz on Megillah 23a:1": {
    "en": "",
    "he": "<b>ורבא דמצלי אצלויי</b> <small>[שהיו נוטים קצת</small> על צידיהם<small>]</small> ולא היו נופלים על פניהם ממש, כפי שאמרנו שאין אדם חשוב נופל על פניו.",
    "heRef": "ביאור שטיינזלץ על מגילה כ״ג א:א׳",
    "lang": "en",
    "primary_category": "Commentary",
    "ref": "Steinsaltz on Megillah 23a:1",
    "url": "Steinsaltz_on_Megillah.23a.1"
  },
  "Steinsaltz on Pesachim 68a:15": {
    "en": "",
    "he": "<big>ב</big> כיון שדובר בתחיית המתים ובחיים לעתיד לבוא מביאים עוד בענין זה. <b>עולא רמי</b> <small>[השליך,</small> הראה סתירה<small>]</small> בין שני מקראות, נאמר במקרא אחד: <b>\"בלע המות לנצח</b> ומחה ה' אלקים דמעה מעל כל פנים וחרפת עמו יסיר מעל כל הארץ כי ה' דיבר<b>\"</b> (ישעיה כה, ח), <b>וכתיב</b> <small>[ונאמר]</small> במקום אחר: <b>\"</b>לא יהיה משם עוד עול ימים וזקן אשר לא ימלא את ימיו, <b>כי הנער בן מאה שנה ימות\"</b> (ישעיה סה, כ), הרי שבכל זאת לא יבולע לגמרי המוות! והשיב: <b>לא קשיא</b> <small>[קשה],</small> <b>כאן בישראל</b> שלא ימותו כלל, <b>כאן בגוים</b> שרק יאריכו ימיהם מאד. ושואלים: <b>וגוים מאי בעו התם</b> <small>[מה הם צריכים שם]</small> ומה מקומם לעתיד לבוא? ומשיבים: <b>דכתיב</b> <small>[שנאמר]:</small> <b>\"ועמדו זרים ורעו צאנכם ובני נכר אכריכם וכרמיכם\"</b> (ישעיה סא, ה).",
    "heRef": "ביאור שטיינזלץ על פסחים ס״ח א:ט״ו",
    "lang": "en",
    "primary_category": "Commentary",
    "ref": "Steinsaltz on Pesachim 68a:15",
    "url": "Steinsaltz_on_Pesachim.68a.15"
  },
  "Steinsaltz on Pesachim 68a:16": {
    "en": "",
    "he": "<b>רב חסדא רמי</b> <small>[השליך,</small> הראה סתירה<small>],</small> <b>כתיב</b> <small>[נאמר]:</small> <b>\"וחפרה הלבנה ובושה החמה</b> כי מלך ה' צבאות בהר ציון ובירושלים ונגד זקניו כבוד<b>\"</b> (ישעיה כד, כג), משמע שלעתיד לא יהא כלל אור שמש וירח, <b>וכתיב</b> <small>[ונאמר]</small> במקום אחר: <b>\"והיה אור הלבנה כאור החמה ואור החמה יהיה שבעתים כאור שבעת הימים</b> ביום חבוש ה' את שבר עמו ומחץ מכתו ירפא<b>\"</b> (ישעיה ל, כו), משמע שיאירו לבנה וחמה, ואף אורם יגדל! ומשיבים: <b>לא קשיא</b> <small>[קשה],</small> <b>כאן</b> שחפרה הלבנה לגמרי מזיו השכינה, הרי זה <b>לעולם הבא</b> שהוא עולם שונה לחלוטין, <b>כאן</b> שיגדל אורה <b>לימות המשיח.</b>",
    "heRef": "ביאור שטיינזלץ על פסחים ס״ח א:ט״ז",
    "lang": "en",
    "primary_category": "Commentary",
    "ref": "Steinsaltz on Pesachim 68a:16",
    "url": "Steinsaltz_on_Pesachim.68a.16"
  },
  "Steinsaltz on Pesachim 68a:17": {
    "en": "",
    "he": "ושואלים: ולשיטת <b>שמואל</b> ש<b>אמר: אין בין העולם הזה לימות המשיח אלא שיעבוד מלכיות בלבד,</b> אבל בשאר הדברים ובכלל זה אור החמה עולם כמנהגו נוהג, <b>מאי איכא למימר</b> <small>[מה יש לומר]</small> בהסבר הדברים? ומשיבים; יש לומר: <b>אידי ואידי</b> <small>[זה וזה]</small> יתקיימו <b>לעולם הבא, ולא קשיא</b> <small>[קשה];</small> <b>כאן</b> שחפרה הלבנה לגמרי <b>במחנה שכינה, כאן</b> שיהיה אורה פי כמה — <b>במחנה צדיקים.</b>",
    "heRef": "ביאור שטיינזלץ על פסחים ס״ח א:י״ז",
    "lang": "en",
    "primary_category": "Commentary",
    "ref": "Steinsaltz on Pesachim 68a:17",
    "url": "Steinsaltz_on_Pesachim.68a.17"
  },
  "Steinsaltz on Pesachim 68a:18": {
    "en": "",
    "he": "ובדומה לכך <b>רבא רמי</b> <small>[השליך,</small> הראה סתירה<small>],</small> נאמר: <b>\"אני אמית ואחיה\" <b>וכתיב</b> \"מחצתי ואני ארפא\"</b> (דברים לב, לט), <b>השתא אחויי מחיי</b> <small>[עכשיו</small> שנאמר שהוא <small>מחיה</small> את המתים<small>],</small> <b>מרפא</b> את החיים <b>לא כל שכן</b> שיכול הוא לרפא, ואין כל הוספה בביטוי שני על הראשון! <b>אלא</b> פסוק זה בא להבהיר את תוכן הדבר, <b>אמר הקדוש ברוך הוא מה שאני ממית</b> כלומר, אותם אנשים שאני ממית <b>אני מחיה, כמו</b> שאת האנשים שאני <b>מחצתי אני ארפא,</b> שמדבר באותם אנשים ולא כפי שהיה מקום להבין גם אחרת.",
    "heRef": "ביאור שטיינזלץ על פסחים ס״ח א:י״ח",
    "lang": "en",
    "primary_category": "Commentary",
    "ref": "Steinsaltz on Pesachim 68a:18",
    "url": "Steinsaltz_on_Pesachim.68a.18"
  },
  "Steinsaltz on Pesachim 68a:19": {
    "en": "",
    "he": "ובדומה לזה בברייתא, <b>תנו רבנן</b> <small>[שנו חכמים]:</small> <b>\"אני אמית ואחיה\" יכול</b> שהכוונה היא <b>מיתה</b> באדם <b>אחד וחיים</b> (לידה) <b>באחד, כדרך שהעולם נוהג, תלמוד לומר \"מחצתי ואני ארפא\", מה מכה ורפואה</b> האמורה כאן מדברת בודאי באדם <b>אחד, אף מיתה וחיים באחד. מכאן תשובה לאומרים אין תחיית המתים מן התורה,</b> שהרי נאמר פסוק זה במפורש בתורה. <b>דבר אחר</b> בפירוש הפסוק: <b>בתחלה מה שאני ממית אני מחיה</b> שיחיו המתים ויקומו במומם שמתו בו, <b>והדר</b> <small>[ואחר כך]</small> <b>מה שמחצתי ואני ארפא,</b> כלומר שיתרפאו ממומיהם אחר כך.",
    "heRef": "ביאור שטיינזלץ על פסחים ס״ח א:י״ט",
    "lang": "en",
    "primary_category": "Commentary",
    "ref": "Steinsaltz on Pesachim 68a:19",
    "url": "Steinsaltz_on_Pesachim.68a.19"
  },
  "Steinsaltz on Sanhedrin 99a:12": {
    "en": "",
    "he": "<big>ב</big> <b>אמר ר' חייא בר אבא אמר ר' יוחנן: כל הנביאים כולן לא נתנבאו</b> בדבריהם על הגאולה ואחרית הימים, <b>אלא לימות המשיח, אבל לעולם הבא</b> יהיו דברים מעל ומעבר לזה, כאמור <b>\"עין לא ראתה אלהים זולתך יעשה למחכה לו\"</b> (ישעיה סד, ג). ומעירים: <b>ופליגא</b> <small>[וחלוקה</small> דעה זו<small>]</small> על דעת <b>שמואל,</b> ש<b>אמר שמואל:</b> <b>אין</b> הבדל <b>בין העולם הזה לימות המשיח אלא</b> לענין <b>שעבוד מלכיות בלבד</b> שיסור מישראל.",
    "heRef": "ביאור שטיינזלץ על סנהדרין צ״ט א:י״ב",
    "lang": "en",
    "primary_category": "Commentary",
    "ref": "Steinsaltz on Sanhedrin 99a:12",
    "url": "Steinsaltz_on_Sanhedrin.99a.12"
  },
  "Steinsaltz on Sanhedrin 99a:13": {
    "en": "",
    "he": "<b>ו</b>עוד <b>אמר ר' חייא בר אבא אמר ר' יוחנן: כל הנביאים לא נתנבאו אלא ל</b>מתן שכרם של <b>בעלי תשובה, אבל צדיקים גמורים</b> — <b>\"עין לא ראתה אלהים זולתך\".</b> ומעירים: <b>ופליגא</b> <small>[וחלוקה]</small> דעה זו על <b>ר' אבהו.</b> ש<b>אמר ר' אבהו: מקום שבעלי תשובה עומדין שם</b> — <b>צדיקים אינן עומדין שם,</b> שלדעתו בעלי תשובה גדולים מצדיקים, <b>שנאמר: \"שלום שלום לרחוק ולקרוב\"</b> (ישעיה נז, יט), <b>ברישא</b> <small>[בתחילה]</small> שלום ל<b>רחוק, והדר</b> <small>[ואחר כך]</small> ל<b>קרוב. מאי</b> <small>[מה</small> פירוש<small>]</small> <b>\"רחוק\"</b> — <b>רחוק דמעיקרא</b> <small>[שמתחילה],</small> שהיה רחוק מה' וחזר בתשובה. <b>ומאי</b> <small>[ומה</small> פירוש<small>]</small> <b>\"קרוב\"</b> — <b>קרוב דמעיקרא ודהשתא</b> <small>[מתחילה ועכשיו],</small> שהוא צדיק כל ימיו.",
    "heRef": "ביאור שטיינזלץ על סנהדרין צ״ט א:י״ג",
    "lang": "en",
    "primary_category": "Commentary",
    "ref": "Steinsaltz on Sanhedrin 99a:13",
    "url": "Steinsaltz_on_Sanhedrin.99a.13"
  },
  "Steinsaltz on Sanhedrin 99a:14": {
    "en": "",
    "he": "<b>ור' יוחנן אמר:</b> <b>\"לרחוק\"</b> פירושו — מי <b>שהוא רחוק מעבירה</b> כל ימיו, והוא הצדיק. <b>\"קרוב\"</b> — <b>שהוא קרוב מעבירה</b> בזמן רשעותו <b>ונתרחק ממנה</b> כשעשה תשובה.",
    "heRef": "ביאור שטיינזלץ על סנהדרין צ״ט א:י״ד",
    "lang": "en",
    "primary_category": "Commentary",
    "ref": "Steinsaltz on Sanhedrin 99a:14",
    "url": "Steinsaltz_on_Sanhedrin.99a.14"
  },
  "Steinsaltz on Sanhedrin 99a:15": {
    "en": "",
    "he": "<b>ו</b>עוד <b>אמר ר' חייא בר אבא אמר ר' יוחנן: כל הנביאים כולן לא נתנבאו אלא למשיא בתו לתלמיד חכם ולעושה פרקמטיא</b> (מסחר) עבור <b>תלמיד חכם, ולמהנה תלמיד חכם מנכסיו.</b> שכל השכר הטוב זה יגיע לאלה שעשו טובה לתלמיד חכם, <b>אבל תלמידי חכמים עצמן,</b> שכרם <b>\"עין לא ראתה אלהים זולתך\".</b>",
    "heRef": "ביאור שטיינזלץ על סנהדרין צ״ט א:ט״ו",
    "lang": "en",
    "primary_category": "Commentary",
    "ref": "Steinsaltz on Sanhedrin 99a:15",
    "url": "Steinsaltz_on_Sanhedrin.99a.15"
  },
  "Steinsaltz on Sanhedrin 99a:16": {
    "en": "",
    "he": "ושואלים <b>מאי</b> <small>[מה]</small> הוא אותו דבר ש<b>\"עין לא ראתה\"? אמר ר' יהושע בן לוי: זה יין המשומר בענביו מששת ימי בראשית,</b> שאיש עדיין לא טעם ממנו ואינו יודע מה רב טובו. <b>ריש לקיש אמר: זה עדן, לא ראתה עין מעולם. ואם תאמר אדם</b> הראשון <b>היכן דר</b> אם לא בעדן? — אינו כך, אלא דר <b>בגן. ואם תאמר</b> ש<b>גן הוא עדן</b> ואין הבדל ביניהם — <b>תלמוד לומר: \"ונהר יצא מעדן להשקות את הגן\"</b> (בראשית ב, י), הרי ששני מקומות נבדלים הם.",
    "heRef": "ביאור שטיינזלץ על סנהדרין צ״ט א:ט״ז",
    "lang": "en",
    "primary_category": "Commentary",
    "ref": "Steinsaltz on Sanhedrin 99a:16",
    "url": "Steinsaltz_on_Sanhedrin.99a.16"
  },
  "Steinsaltz on Shabbat 151b:10": {
    "en": "",
    "he": "<b>אמר רב פפא, נקיטינן</b> <small>[מוחזק בידינו]:</small> <b>אריה אבי תרי</b> <small>[על שני</small> אנשים<small>]</small> — <b>לא נפיל</b> <small>[אינו מתנפל].</small> ומקשים: <b>הא קא חזינן דנפיל</b> <small>[</small>ו<small>הרי רואים אנו ש</small>הוא <small>מתנפל]</small> ומשיבים: את המאמר <b>ההוא</b> שהביא רב פפא יש להסביר <b>כ</b>דבר זה ש<b>אמר רמי בר אבא: אין חיה שולטת באדם עד שנדמה לו כבהמה, שנאמר: \"</b>ו<b>אדם ביקר בל ילין נמשל כבהמות נדמו\"</b> (תהילים מט, יג). אבל על בני אדם שיש להם דמות רוחנית של אדם, אין חיה מתנפלת. ועל אותו דרך <b>אמר ר' חנינא: אסור לישן בבית יחידי, וכל הישן בבית יחידי</b> — <b>אחזתו לילית</b> (רוח רעה).",
    "heRef": "ביאור שטיינזלץ על שבת קנ״א ב:י׳",
    "lang": "en",
    "primary_category": "Commentary",
    "ref": "Steinsaltz on Shabbat 151b:10",
    "url": "Steinsaltz_on_Shabbat.151b.10"
  },
  "Steinsaltz on Shabbat 151b:11": {
    "en": "",
    "he": "<b>ו</b>עוד <b>תניא</b> <small>[שנינו</small> בברייתא<small>]</small> בשבח החיים, <b>ר' שמעון בן אלעזר אומר: עשה</b> מצוות <b>עד שאתה מוצא</b> אפשרות, <b>ומצוי לך</b> הכסף והאמצעים, <b>ו</b>אתה עצמך <b>עודך בידך. ואף שלמה אמר בחכמתו: \"וזכר את בוראך בימי בחורתיך עד אשר לא יבאו ימי הרעה</b> והגיעו שנים אשר תאמר אין לי בהם חפץ<b>\"</b> (קהלת יב, א) ומפרש: \"ימי הרעה\" — <b>אלו ימי הזקנה. \"והגיעו שנים אשר תאמר אין לי בהם חפץ\"</b> — <b>אלו ימי המשיח, שאין בהם לא זכות ולא חובה.</b>",
    "heRef": "ביאור שטיינזלץ על שבת קנ״א ב:י״א",
    "lang": "en",
    "primary_category": "Commentary",
    "ref": "Steinsaltz on Shabbat 151b:11",
    "url": "Steinsaltz_on_Shabbat.151b.11"
  },
  "Steinsaltz on Shabbat 151b:12": {
    "en": "",
    "he": "<b>ו</b>מעירים: הסבר זה <b>פליגא</b> <small>[חלוק]</small> על דברי <b>שמואל,</b> ש<b>אמר שמואל : אין בין העולם הזה לימות המשיח אלא שיעבוד מלכיות בלבד</b> שיתבטל אז, וכפי <b>שנאמר: \"כי לא יחדל אביון מקרב הארץ</b> על כן אנכי מצוך לאמור פתוח תפתח את ידך לאחיך לענייך ולאביונך בארצך<b>\"</b> (דברים טו, יא), משמע שסדרי העולם ואף עוני ועושר שבו לא יתבטלו.",
    "heRef": "ביאור שטיינזלץ על שבת קנ״א ב:י״ב",
    "lang": "en",
    "primary_category": "Commentary",
    "ref": "Steinsaltz on Shabbat 151b:12",
    "url": "Steinsaltz_on_Shabbat.151b.12"
  },
  "Steinsaltz on Shabbat 151b:9": {
    "en": "",
    "he": "<big>ד</big> <b>ו</b>עוד <b>תניא</b> <small>[שנינו</small> בברייתא<small>],</small> <b>ר' שמעון בן אלעזר אומר: תינוק בן יומו חי</b> — <b>אין צריך לשומרו מן החולדה ומן העכברים,</b> שהם בורחים מפניו. <b>אבל</b> אפילו <b>עוג מלך הבשן</b> כשהוא <b>מת</b> — <b>צריך לשומרו מן החולדה ומן העכברים. שנאמר: \"ומוראכם וחתכם יהיה</b> על כל חית הארץ ועל כל עוף השמים<b>\"</b> (בראשית ט, ב), ודורשים: <b>כל זמן שאדם חי</b> — <b>אימתו מוטלת על הבריות</b> (בעלי חיים). <b>כיון שמת</b> — <b>בטלה אימתו.</b>",
    "heRef": "ביאור שטיינזלץ על שבת קנ״א ב:ט׳",
    "lang": "en",
    "primary_category": "Commentary",
    "ref": "Steinsaltz on Shabbat 151b:9",
    "url": "Steinsaltz_on_Shabbat.151b.9"
  },
  "Steinsaltz on Shabbat 63a:10": {
    "en": "",
    "he": "<b>ופליגא</b> <small>[וחלוקה]</small> ברייתא זו על דעת <b>שמואל.</b> ש<b>אמר שמואל: אין בין העולם הזה לימות המשיח אלא שיעבוד גליות בלבד</b> שיסור מישראל, אבל סדרי העולם בכל שאר התחומים ישארו כמו שהם, וכפי <b>שנאמר: \"כי לא יחדל אביון מקרב הארץ\"</b> (דברים טו, יא), שאף סדרי החברה לא ישתנו, ויהיו מלחמות בעולם.",
    "heRef": "ביאור שטיינזלץ על שבת ס״ג א:י׳",
    "lang": "en",
    "primary_category": "Commentary",
    "ref": "Steinsaltz on Shabbat 63a:10",
    "url": "Steinsaltz_on_Shabbat.63a.10"
  },
  "Steinsaltz on Shabbat 63a:11": {
    "en": "",
    "he": "וברייתא זו <b>מסייע ליה</b> <small>[מסייעת לו</small> לשיטתו<small>]</small> של <b>ר' חייא בר אבא</b> השונה משל שמואל. ש<b>אמר ר' חייא בר אבא: כל הנביאים לא נתנבאו אלא לימות המשיח</b> ולזמן זה נאמרו בשורותיהם, <b>אבל לעולם הבא</b> כבר נאמר: <b>\"עין לא ראתה אלהים זולתך</b> יעשה למחכה לו<b>\"</b> (ישעיהו סד, ג), ומה שיהא בעולם הבא אינו ניתן לתיאור אפילו בדרך הנבואה.",
    "heRef": "ביאור שטיינזלץ על שבת ס״ג א:י״א",
    "lang": "en",
    "primary_category": "Commentary",
    "ref": "Steinsaltz on Shabbat 63a:11",
    "url": "Steinsaltz_on_Shabbat.63a.11"
  },
  "Steinsaltz on Shabbat 63a:12": {
    "en": "",
    "he": "<b>ואיכא דאמרי</b> <small>[ויש אומרים]</small> שמחלוקת ר' אליעזר וחכמים היתה באופן שונה במקצת: <b>אמרו לו</b> חכמים <b>לר' אליעזר: וכי מאחר</b> ש<b>תכשיטין הן לו,</b> לדעתך <b>מפני מה הן בטלים לימות המשיח? אמר להן</b> ר' אליעזר: <b>אף לימות המשיח אינן בטלין.</b> ו<b>היינו</b> <small>[זהו]</small> מעין הרעיון של <b>שמואל</b> שלא ישתנה העולם, <b>ופליגא</b> <small>[וחלוק]</small> הוא על <b>ר' חייא בר אבא.</b>",
    "heRef": "ביאור שטיינזלץ על שבת ס״ג א:י״ב",
    "lang": "en",
    "primary_category": "Commentary",
    "ref": "Steinsaltz on Shabbat 63a:12",
    "url": "Steinsaltz_on_Shabbat.63a.12"
  },
  "Steinsaltz on Shabbat 63a:13": {
    "en": "",
    "he": "<b>אמר ליה</b> <small>[לו]</small> <b>אביי לרב דימי, ואמרי לה</b> <small>[ויש אומרים]</small> שאמר זאת <b>לרב אויא, ואמרי לה</b> <small>[ויש אומרים]</small> שאמר זאת <b>רב יוסף לרב דימי, ואמרי לה</b> <small>[ויש אומרים]</small> שאמר זאת רב יוסף <b>לרב אויא, ואמרי לה</b> <small>[ויש אומרים]</small> שאמר זאת <b>אביי לרב יוסף: מאי טעמא</b> <small>[מה הטעם]</small> של <b>ר' אליעזר</b> ש<b>אמר</b> שכלי נשק <b>תכשיטין הן לו</b> — <b>דכתיב</b> <small>[ש</small>כן <small>נאמר]:</small> <b>\"חגור חרבך על ירך גבור הודך והדרך\"</b> (תהילים מה, ד), הרי שהחרב נחשבת כקישוט.",
    "heRef": "ביאור שטיינזלץ על שבת ס״ג א:י״ג",
    "lang": "en",
    "primary_category": "Commentary",
    "ref": "Steinsaltz on Shabbat 63a:13",
    "url": "Steinsaltz_on_Shabbat.63a.13"
  },
  "Steinsaltz on Shabbat 63a:14": {
    "en": "",
    "he": "מסופר שלאחר זמן <b>אמר ליה</b> <small>[לו]</small> <b>רב כהנא למר בריה</b> <small>[בנו]</small> של <b>רב הונא:</b> וכי הוכחה היא זו? והלא <b>האי</b> <small>[</small>פסוק <small>זה]</small> <b>בדברי תורה כתיב</b> <small>[נאמר]</small> וכוונתו סמלית! <b>אמר ליה</b> <small>[לו]:</small> אף על פי כן <b>אין מקרא יוצא מידי פשוטו,</b> ואף שניתן להידרש בדרכים שונות, אין לעוקרו לגמרי ממשמעותו הפשוטה.",
    "heRef": "ביאור שטיינזלץ על שבת ס״ג א:י״ד",
    "lang": "en",
    "primary_category": "Commentary",
    "ref": "Steinsaltz on Shabbat 63a:14",
    "url": "Steinsaltz_on_Shabbat.63a.14"
  },
  "Steinsaltz on Shabbat 63a:15": {
    "en": "",
    "he": "ו<b>אמר רב כהנא</b> על כך: <b>כד הוינא בר תמני סרי שנין והוה גמירנא ליה לכוליה תלמודא,</b> <small>[כאשר הייתי בן שמונה עשרה שנה ולמדתי</small> כבר <small>את כל התלמוד],</small> <b>ו</b>עם כל זה <b>לא הוה ידענא</b> <small>[ידעתי]</small> ש<b>אין מקרא יוצא מידי פשוטו עד השתא</b> <small>[עכשיו].</small> ושואלים: <b>מאי קא משמע לן</b> <small>[מה השמיע לנו]</small> רב כהנא כשסיפר זאת? ומשיבים: בא ללמדנו <b>דליגמר איניש והדר ליסבר</b> <small>[שילמד אדם</small> תחילה, <small>ואחר כך</small> ישתדל <small>להבין].</small>",
    "heRef": "ביאור שטיינזלץ על שבת ס״ג א:ט״ו",
    "lang": "en",
    "primary_category": "Commentary",
    "ref": "Steinsaltz on Shabbat 63a:15",
    "url": "Steinsaltz_on_Shabbat.63a.15"
  },
  "Steinsaltz on Shabbat 63a:8": {
    "en": "",
    "he": "<big>ב גמרא</big> מתחילה באים לברר פירושה של מלה שהוזכרה, ומסבירים: <b>מאי</b> <small>[מהו]</small> <b>\"אלה\"</b> זו — הוא המקל הקרוי <b>\"קולפא\".</b>",
    "heRef": "ביאור שטיינזלץ על שבת ס״ג א:ח׳",
    "lang": "en",
    "primary_category": "Commentary",
    "ref": "Steinsaltz on Shabbat 63a:8",
    "url": "Steinsaltz_on_Shabbat.63a.8"
  },
  "Steinsaltz on Shabbat 63a:9": {
    "en": "",
    "he": "שנינו במשנה ש<b>ר' אליעזר אומר</b> שכלי נשק <b>תכשיטין הן לו</b> לאיש. <b>תניא</b> <small>[שנויא</small> ברייתא<small>]</small> העוסקת בענין זה בהרחבה: <b>אמרו לו</b> חכמים <b>לר' אליעזר: וכי מאחר</b> ש<b>תכשיטין הן לו,</b> לדעתך <b>מפני מה הן בטלין לימות המשיח? אמר להן</b> ר' אליעזר: לא מפני שאינם לנוי אלא <b>לפי שאינן צריכים</b> עוד באותו זמן, וכפי <b>שנאמר</b> שם: <b>\"לא ישא גוי אל גוי חרב \"</b>ולכן לא ינהגו עוד בסוג זה של תכשיט. ושואלים: <b>ותהוי</b> <small>[ושיהיה]</small> הנשק <b>לנוי בעלמא</b> <small>[בלבד],</small> שאף שלא ישתמשו בנשק לצורך מלחמה, ישתמשו בו לנוי! <b>אמר אביי: מידי דהוה אשרגא בטיהרא</b> <small>[כדרך שהוא</small> ביחס <small>לנר בצהרים],</small> שכיון שאין נזקקים לאורו, אף איננו משמש לנוי. וכן כלי נשק, כאשר אינם נחוצים לתפקידם, אינם משמשים עוד לנוי.",
    "heRef": "ביאור שטיינזלץ על שבת ס״ג א:ט׳",
    "lang": "en",
    "primary_category": "Commentary",
    "ref": "Steinsaltz on Shabbat 63a:9",
    "url": "Steinsaltz_on_Shabbat.63a.9"
  },
  "Steinsaltz on Shevuot 16b:5": {
    "en": "",
    "he": "<big>ב</big> שנינו במשנה: <b>והשתחוה או ששהה כדי השתחואה. אמר רבא: לא שנו אלא שהשתחוה</b> בהיותו במקדש <b>כלפי פנים</b> המקדש, שזו אכן נקראת השתחואה, שהרי משתחוה בדרך הנכונה, <b>אבל</b> אם <b>השתחוה כלפי חוץ,</b> אין זו עצמה נקראת השתחואה, ואז אם <b>שהה</b> במקדש משך זמן השתחואה — <b>אין</b> <small>[כן],</small> חייב, <b>לא שהה</b> — <b>לא.</b>",
    "heRef": "ביאור שטיינזלץ על שבועות ט״ז ב:ה׳",
    "lang": "en",
    "primary_category": "Commentary",
    "ref": "Steinsaltz on Shevuot 16b:5",
    "url": "Steinsaltz_on_Shevuot.16b.5"
  },
  "Steinsaltz on Shevuot 16b:6": {
    "en": "",
    "he": "<b>איכא דמתני לה אסיפא</b> <small>[יש ששונים</small> את דברי רבא <small>על סופה</small> של המשנה<small>]:</small> <b>או ששהה בכדי השתחואה,</b> ויש לדייק: <b>מכלל</b> ש<b>השתחואה גופה בעיא</b> <small>[עצמה צריכה]</small> <b>שהייה,</b> ולא די בעצם המעשה. ועל כך <b>אמר רבא: לא שנו אלא שהשתחוה כלפי חוץ,</b> אז מתחייב אם שהה כשיעור השתחואה, <b>אבל כלפי פנים</b> — <b>אף על גב</b> <small>[אף על פי]</small> ש<b>לא שהה</b> — מתחייב, <b>והכי קאמר</b> <small>[וכך הוא אומר]:</small> <b>השתחוה כלפי פנים, או ששהה כדי השתחואה בהך</b> <small>[בזו]</small> ה<b>השתחואה</b> ש<b>כלפי חוץ</b> — <b>חייב.</b>",
    "heRef": "ביאור שטיינזלץ על שבועות ט״ז ב:ו׳",
    "lang": "en",
    "primary_category": "Commentary",
    "ref": "Steinsaltz on Shevuot 16b:6",
    "url": "Steinsaltz_on_Shevuot.16b.6"
  },
  "Steinsaltz on Shevuot 16b:7": {
    "en": "",
    "he": "ושואלים: <b>היכי דמי</b> <small>[כיצד היא</small> בדיוק<small>]</small> <b>השתחואה דאית</b> <small>[שיש]</small> <b>בה שהייה, והיכי דמי</b> <small>[וכיצד היא]</small> <b>השתחואה דלית</b> <small>[שאין]</small> <b>בה שהייה?</b> ומשיבים: <b>דלית</b> <small>[שאין]</small> <b>בה שהייה —</b> <b>זו כריעה בעלמא</b> <small>[בלבד]</small> <b>היא,</b> שמכופף את חלק גופו העליון. <b>דאית</b> <small>[שיש]</small> <b>בה שהייה</b> — היא השתחואה שיש עימה <b>פישוט ידים ורגלים</b> על הארץ.",
    "heRef": "ביאור שטיינזלץ על שבועות ט״ז ב:ז׳",
    "lang": "en",
    "primary_category": "Commentary",
    "ref": "Steinsaltz on Shevuot 16b:7",
    "url": "Steinsaltz_on_Shevuot.16b.7"
  },
  "Steinsaltz on Shevuot 16b:8": {
    "en": "",
    "he": "ושואלים: <b>וכמה</b> הוא <b>שיעור</b> אותה <b>שהייה? פליגי</b> <small>[נחלקו]</small> <b>בה ר' יצחק בר נחמני וחד דעימיה</b> <small>[ו</small>חכם <small>אחד שעימו],</small> <b>ומנו</b> <small>[ומי הוא</small> זה<small>]?</small> <b>ר' שמעון בן פזי; ואמרי לה</b> <small>[ויש אומרים]</small> את המסורת באופן זה: <b>ר' שמעון בן פזי וחד דעימיה</b> <small>[ואחד שעימו]</small> שנחלק איתו, <b>ומנו</b> <small>[ומי הוא]?</small> <b>ר' יצחק בר נחמני; ואמרי לה</b> <small>[ויש אומרים]</small> שהיה האיש השני <b>ר' שמעון בר נחמני; חד</b> <small>[אחד</small> מהם<small>]</small> <b>אמר: כמימריה דהאי פסוקא</b> <small>[כ</small>משך זמן <small>אמירתו של פסוק זה],</small> <b>וחד</b> <small>[ואחד</small> מהם<small>]</small> <b>אמר: כ</b>זמן שאומרים <b>מ\"ויכרעו\"</b> שבאמצע אותו פסוק <b>לסיפא</b> <small>[לסופו].</small> ומהו הפסוק? <b>\"וכל בני ישראל ראים ברדת האש וכבוד ה' על הבית, ויכרעו אפים ארצה על הרצפה וישתחוו והודות לה' כי טוב כי לעולם חסדו\"</b> (דברי הימים ב ז, ג).",
    "heRef": "ביאור שטיינזלץ על שבועות ט״ז ב:ח׳",
    "lang": "en",
    "primary_category": "Commentary",
    "ref": "Steinsaltz on Shevuot 16b:8",
    "url": "Steinsaltz_on_Shevuot.16b.8"
  },
  "Steinsaltz on Shevuot 16b:9": {
    "en": "",
    "he": "ובענין זה מביאים מה ש<b>תנו רבנן</b> <small>[שנו חכמים]:</small> <b>קידה</b> האמורה בכל מקום היא <b>על אפים</b> כלומר, שמכופף את קומתו עד שנוגע בפניו בארץ, <b>וכן הוא אומר: \"ותקד בת שבע אפים ארץ\"</b> (מלכים א א, לא). <b>כריעה</b> היא <b>על ברכים, וכן הוא אומר: \"מכרע על ברכיו\"</b> (מלכים א ח, נד). <b>השתחואה</b> — <b>זו פישוט ידים ורגלים</b> על הארץ, <b>וכן אומר: \"הבוא נבוא אני ואמך ואחיך להשתחות לך ארצה\"</b> (בראשית לז, י) כלומר, שהשתחוואה היא כשנמצא כל כולו שטוח על הארץ.",
    "heRef": "ביאור שטיינזלץ על שבועות ט״ז ב:ט׳",
    "lang": "en",
    "primary_category": "Commentary",
    "ref": "Steinsaltz on Shevuot 16b:9",
    "url": "Steinsaltz_on_Shevuot.16b.9"
  },
  "Steinsaltz on Yevamot 121b:3": {
    "en": "",
    "he": "<big>א</big> שנינו במשנה ש<b>אמר ר' מאיר: מעשה באחד שנפל לבור הגדול</b> ויצא לאחר שלושה ימים. <b>תניא</b> <small>[שנויה</small> ברייתא<small>],</small> <b>אמרו לו לר' מאיר: אין מזכירין מעשה נסים.</b> כלומר, מעשה זה נס היה, ואין להביא ממנו ראיה למה שקורה כרגיל בעולם. ושואלים: <b>מאי</b> <small>[מה]</small> <b>מעשה נסים</b> היה בכך? <b>אילימא</b> <small>[אם תאמר]</small> ש<b>לא אכיל</b> <small>[אכל]</small> <b>ולא אישתי</b> <small>[שתה]</small> שלושה ימים — <b>והכתיב</b> <small>[והרי נאמר]:</small> <b>\"וצומו עלי ואל תאכלו ואל תשתו</b> שלושת ימים לילה ויום<b>\"</b> (אסתר ד, טז), משמע שהדבר אפשרי!",
    "heRef": "ביאור שטיינזלץ על יבמות קכ״א ב:ג׳",
    "lang": "en",
    "primary_category": "Commentary",
    "ref": "Steinsaltz on Yevamot 121b:3",
    "url": "Steinsaltz_on_Yevamot.121b.3"
  },
  "Steinsaltz on Yevamot 121b:4": {
    "en": "",
    "he": "ומשיבים: <b>אלא</b> היה זה משום ש<b>לא ניים</b> <small>[ישן]</small> במשך שלושה ימים אלה. ש<b>אמר ר' יוחנן:</b> אדם שאמר <b>\"שבועה שלא אישן שלשה ימים\"</b> הרי זה כנשבע על דבר שאי אפשר לקיים — ו<b>מלקין אותו</b> על שנשבע שבועת שוא, <b>ויישן לאלתר</b> <small>[מיד]</small> אם ירצה.",
    "heRef": "ביאור שטיינזלץ על יבמות קכ״א ב:ד׳",
    "lang": "en",
    "primary_category": "Commentary",
    "ref": "Steinsaltz on Yevamot 121b:4",
    "url": "Steinsaltz_on_Yevamot.121b.4"
  },
  "Steinsaltz on Yevamot 121b:5": {
    "en": "",
    "he": "ושואלים: <b>ו</b>ל<b>ר' מאיר מאי טעמא</b> <small>[מה הטעם]?</small> מדוע הוא סבור שלא היה זה מעשה נס. <b>אמר רב כהנא: כיפין על גב כיפין הוו</b> <small>[כיפות על גבי כיפות היו</small> בבור<small>]</small> ונשען עליהן וישן. <b>ורבנן</b> <small>[וחכמים]</small> מה הם אומרים — אף על פי כן, <b>דשישא הוו</b> <small>[של שיש היו]</small> ואי אפשר היה להיאחז בהם ולישון. <b>ור' מאיר</b> סבור: <b>אי אפשר</b> ש<b>לא מסריך וניים פורתא</b> <small>[ייאחז ויישן מעט</small> עליהם<small>],</small> ולכן לא היה נס בכך.",
    "heRef": "ביאור שטיינזלץ על יבמות קכ״א ב:ה׳",
    "lang": "en",
    "primary_category": "Commentary",
    "ref": "Steinsaltz on Yevamot 121b:5",
    "url": "Steinsaltz_on_Yevamot.121b.5"
  },
  "Steinsaltz on Yevamot 121b:6": {
    "en": "",
    "he": "<b>תנו רבנן</b> <small>[שנו חכמים]:</small> <b>מעשה בבתו של נחוניא חופר־שיחין,</b> שהיה חופר בורות מים לצורך הציבור, <b>שנפלה לבור הגדול, ובאו והודיעו</b> על כך <b>לר' חנינא בן דוסא,</b> וביקשו שיתפלל עליה. <b>שעה ראשונה</b> לאחר שהודיעו <b>אמר להם: שלום</b> לה. <b>שניה, אמר להם: שלום. שלישית, אמר להם: עלתה</b> כבר מן הבור.",
    "heRef": "ביאור שטיינזלץ על יבמות קכ״א ב:ו׳",
    "lang": "en",
    "primary_category": "Commentary",
    "ref": "Steinsaltz on Yevamot 121b:6",
    "url": "Steinsaltz_on_Yevamot.121b.6"
  },
  "Steinsaltz on Yevamot 121b:7": {
    "en": "",
    "he": "בסופו של דבר, כשבאה, <b>אמר לה: בתי, מי העלך</b> מן הבור? <b>אמרה לו: זכר</b> (איל) <b>של רחלים נזדמן לי, וזקן</b> אחד היה <b>מנהיגו</b> (מובילו), וזקן זה הוא שהוציא אותי. <b>אמרו לו</b> לר' חנינא בן דוסא: וכי <b>נביא אתה,</b> שיודע אתה לנבא מה קרה? <b>אמר להם:</b> במליצה בלשון הכתוב: <b>\"לא נביא אנכי ולא בן נביא אנכי\"</b> (עמוס ז, יד), <b>אלא</b> מסברה אמרתי: <b>דבר שהצדיק מתעסק בו</b> לחפור בורות לרבים — <b>יכשל בו זרעו?</b> ובוודאי יקרה לה נס ותינצל.",
    "heRef": "ביאור שטיינזלץ על יבמות קכ״א ב:ז׳",
    "lang": "en",
    "primary_category": "Commentary",
    "ref": "Steinsaltz on Yevamot 121b:7",
    "url": "Steinsaltz_on_Yevamot.121b.7"
  },
  "Steinsaltz on Yevamot 121b:8": {
    "en": "",
    "he": "<b>אמר ר' אבא: אף על פי כן מת בנו</b> של ר' נחוניא חופר־שיחין <b>בצמא</b> ולא הגנה עליו זכות אביו שדאג לספק מים לצמאים. <b>שנאמר: \"וסביביו נשערה מאד\"</b> (תהלים נ, ג), הרי זה <b>מלמד שהקדוש ברוך הוא מדקדק עם סביביו,</b> כלומר, הקרובים לו, <b>כחוט השערה</b> (\"נשערה\") ומענישם עונש חמור על כל חטא קטן. <b>ר' חנינא אמר: מהכא</b> <small>[מכאן,</small> מפסוק זה<small>]</small> הראיה לאותו רעיון — שנאמר: <b>\"אל נערץ בסוד קדשים רבה ונורא על כל סביביו\"</b> (שם פט, ח) כלומר, הקדוש ברוך הוא נורא יותר דווקא בסובבים אותו, הקרובים אליו.",
    "heRef": "ביאור שטיינזלץ על יבמות קכ״א ב:ח׳",
    "lang": "en",
    "primary_category": "Commentary",
    "ref": "Steinsaltz on Yevamot 121b:8",
    "url": "Steinsaltz_on_Yevamot.121b.8"
  },
  "Sukkah 53a:7-11": {
    "en": [
      "§ <b>It is taught</b> in a <i>baraita</i>: <b>They said about Rabban Shimon ben Gamliel that when he would rejoice at the Celebration of the Place of the Drawing</b> of the Water, <b>he would take eight flaming torches and toss one and catch another,</b> juggling them, <b>and,</b> though all were in the air at the same time, <b>they would not touch each other. And when he would prostrate himself, he would insert his two thumbs into the ground, and bow, and kiss the floor</b> of the courtyard <b>and straighten, and</b> there was <b>not any</b> other <b>creature</b> that <b>could do that</b> due to the extreme difficulty involved. <b>And this was the</b> form of bowing called <b><i>kidda</i></b> performed by the High Priest.",
      "The Gemara relates: <b>Levi demonstrated a <i>kidda</i> before Rabbi</b> Yehuda HaNasi and strained his thigh <b>and came up lame.</b> The Gemara asks: <b>And is that what caused him</b> to be lame? <b>But didn’t Rabbi Elazar say: One should never speak impertinently toward</b> God <b>above; as a great person</b> once <b>spoke impertinently toward</b> God <b>above,</b> and even though his prayers were answered, he was still punished <b>and came up lame. And who</b> was this great person? It was <b>Levi.</b> Apparently his condition was not caused by his bow. The Gemara answers: There is no contradiction. Both <b>this and that caused him</b> to come up lame; because he spoke impertinently toward God, he therefore was injured when exerting himself in demonstrating <i>kidda</i>.",
      "Apropos the rejoicing of Rabban Shimon ben Gamliel at the Celebration of the Place of the Drawing of the Water, the Gemara recounts: <b>Levi would walk before Rabbi</b> Yehuda HaNasi juggling <b>with eight knives. Shmuel</b> would juggle <b>before King Shapur with eight glasses of wine</b> without spilling. <b>Abaye</b> would juggle <b>before Rabba with eight eggs. Some say</b> he did so <b>with four eggs.</b> All these were cited.",
      "<b>It is taught</b> in a <i>baraita</i> that <b>Rabbi Yehoshua ben Ḥananya said: When we would rejoice</b> in <b>the Celebration of the Place of the Drawing</b> of the Water, <b>we did not see sleep in our eyes</b> the entire Festival. <b>How so?</b> In the <b>first hour</b> of the day, <b>the daily morning offering</b> was sacrificed and everyone came to watch. <b>From there</b> they proceeded <b>to</b> engage in <b>prayer</b> in the synagogue; <b>from there, to</b> watch the sacrifice of <b>the additional offerings; from there,</b> to the synagogue <b>to</b> recite <b>the additional prayer. From there</b> they would proceed <b>to the study hall</b> to study Torah; <b>from there to the eating and drinking</b> in the <i>sukka</i>; <b>from there to the afternoon prayer. From there</b> they would proceed <b>to the daily afternoon offering</b> in the Temple. <b>From this</b> point <b>forward,</b> they proceeded <b>to the Celebration of the Place of the Drawing</b> of the Water.",
      "The Gemara wonders: <b>Is that so? But didn’t Rabbi Yoḥanan say:</b> One who took <b>an oath that I will not sleep three days, one flogs him</b> immediately for taking an oath in vain, <b>and he</b> may <b>sleep immediately</b> because it is impossible to stay awake for three days uninterrupted. <b>Rather, this is what</b> Rabbi Yehoshua <b>is saying: We did not experience the sense of</b> actual <b>sleep, because they would</b> merely <b>doze on each other’s shoulders.</b> In any case, they were not actually awake for the entire week."
    ],
    "he": [
      "תַּנְיָא: אָמְרוּ עָלָיו עַל רַבָּן שִׁמְעוֹן בֶּן גַּמְלִיאֵל, כְּשֶׁהָיָה שָׂמֵחַ שִׂמְחַת בֵּית הַשּׁוֹאֵבָה, הָיָה נוֹטֵל שְׁמֹנֶה אֲבוּקוֹת שֶׁל אוֹר, וְזוֹרֵק אַחַת וְנוֹטֵל אַחַת וְאֵין נוֹגְעוֹת זוֹ בָּזוֹ. וּכְשֶׁהוּא מִשְׁתַּחֲוֶה, נוֹעֵץ שְׁנֵי גּוּדָלָיו בָּאָרֶץ וְשׁוֹחֶה וְנוֹשֵׁק אֶת הָרִצְפָּה וְזוֹקֵף, וְאֵין כׇּל בְּרִיָּה יְכוֹלָה לַעֲשׂוֹת כֵּן, וְזוֹ הִיא קִידָּה.",
      "לֵוִי אַחְוִי קִידָּה קַמֵּיהּ דְּרַבִּי וְאִיטְּלַע. וְהָא גְּרַמָא לֵיהּ? וְהָאָמַר רַבִּי אֶלְעָזָר: לְעוֹלָם אַל יָטִיחַ אָדָם דְּבָרִים כְּלַפֵּי מַעְלָה, שֶׁהֲרֵי אָדָם גָּדוֹל הֵטִיחַ דְּבָרִים כְּלַפֵּי מַעְלָה וְאִיטְּלַע, וּמַנּוּ — לֵוִי. הָא וְהָא גְּרַמָא לֵיהּ.",
      "לֵוִי הֲוָה מְטַיֵּיל קַמֵּיהּ דְּרַבִּי בְּתַמְנֵי סַכִּינֵי. שְׁמוּאֵל קַמֵּיהּ שַׁבּוּר מַלְכָּא בִּתְמָנְיָא מְזָגֵי חַמְרָא. אַבָּיֵי קַמֵּיהּ (דְּרָבָא) בִּתְמָנְיָא בֵּיעֵי, וְאָמְרִי לַהּ בְּאַרְבְּעָה בֵּיעֵי.",
      "תַּנְיָא, אָמַר רַבִּי יְהוֹשֻׁעַ בֶּן חֲנַנְיָה: כְּשֶׁהָיִינוּ שְׂמֵחִים שִׂמְחַת בֵּית הַשּׁוֹאֵבָה, לֹא רָאִינוּ שֵׁינָה בְּעֵינֵינוּ. כֵּיצַד? שָׁעָה רִאשׁוֹנָה תָּמִיד שֶׁל שַׁחַר, מִשָּׁם לִתְפִלָּה, מִשָּׁם לְקׇרְבַּן מוּסַף, מִשָּׁם לִתְפִלַּת הַמּוּסָפִין, מִשָּׁם לְבֵית הַמִּדְרָשׁ, מִשָּׁם לַאֲכִילָה וּשְׁתִיָּה, מִשָּׁם לִתְפִלַּת הַמִּנְחָה, מִשָּׁם לְתָמִיד שֶׁל בֵּין הָעַרְבַּיִם, מִכָּאן וְאֵילָךְ לְשִׂמְחַת בֵּית הַשּׁוֹאֵבָה.",
      "אִינִי? וְהָאָמַר רַבִּי יוֹחָנָן: ״שְׁבוּעָה שֶׁלֹּא אִישַׁן שְׁלֹשָׁה יָמִים״ — מַלְקִין אוֹתוֹ וְיָשֵׁן לְאַלְתַּר! אֶלָּא הָכִי קָאָמַר: לֹא טָעַמְנוּ טַעַם שֵׁינָה, דַּהֲווֹ מְנַמְנְמִי אַכַּתְפָּא דַהֲדָדֵי."
    ],
    "heRef": "סוכה נ״ג א:ז׳-י״א",
    "lang": "en",
    "primary_category": "Talmud",
    "ref": "Sukkah 53a:7-11",
    "url": "Sukkah.53a.7-11"
  }
}
