{
  "Kli Yakar on Exodus 20:12:1": {
    "en": "",
    "he": "<b>כבד את אביך ואת אמך.</b> במצוה זו חתם חמשה דברות ראשונות המדברים בכבוד המקום ברוך הוא כי מטעם זה נאמר בכולם ה' אלהיך ולא הזכיר השם בכל ה' דברות אחרונות המדברים בדברים שבין אדם לחבירו, ומצות כבוד אב ואם אע\"פ שהוא בין אדם לחבירו מ\"מ מצוה זו נוגעת גם בכבוד המקום ברוך הוא לפי שג' שותפין באדם הקב\"ה ואביו ואמו, ואם תכבד אב ואם בעבור שמהם נוצר החומר והגוף הכלה והבלה ק\"ו בן בנו של ק\"ו שתכבד את אביך שבשמים אשר נתן בך הנשמה החלק המעולה הקיים לנצח ובמס' קידושין <small>(ל:)</small> ת\"ר ג' שותפים באדם כו' ומסיק שם בזמן שאדם מכבד את אביו ואמו מעלה אני עליכם כאילו דרתי ביניכם וכבדוני וקשה דירה מאן דכר שמיה ומהיכן למדו לומר כאילו דרתי ביניכם, ודאי למדו זה ממה שמצינו שבכל ה' דברות אחרונות לא נזכר השם לפי שמדברים בדברים שבין אדם לחבירו וא\"כ למה הזכיר ה' אלהיך אצל כיבוד אב ואם, אלא שעשה הקב\"ה דירה לשמו הגדול ית' אצל אב ואם לומר שהמכבד אב ואם כאילו דרתי ביניכם וכבדוני. וע\"כ שכרו אריכות ימים כי הדבקות בה' מקור חיים נותן חיים ארוכים אל האדם, ואם הוא מכבד אב ואם בעבור שמהם נוצר החומר אם כן גם הנשמה חלק אלוה ממעל תתן כבוד לאביה שבשמים ועל ידי הדבקות שיש לה עמו תזכה לאריכות ימים כמ\"ש <small>(דברים ד ד)</small> ואתם הדבקים בה' אלהיכם חיים כלכם היום.",
    "heRef": "כלי יקר על שמות כ׳:י״ב:א׳",
    "lang": "en",
    "primary_category": "Commentary",
    "ref": "Kli Yakar on Exodus 20:12:1",
    "url": "Kli_Yakar_on_Exodus.20.12.1"
  },
  "Kli Yakar on Exodus 20:13:1": {
    "en": "",
    "he": "<b>לא תרצח לא תנאף וגו'.</b> אחר שהשלים ה' דברות שבין אדם למקום ברוך הוא הזכיר כנגדם ה' דברות שבין אדם לחבירו כדרך שנזכרו במכילתא איך היו מקבילים זה לעומת זה והדמיונות ההם כי מה שאמרו לא תרצח כנגד אנכי, כי כל מי ששופך דמים כאילו ממעט הצלם והדמות שנאמר <small>(בראשית טו)</small> שופך דם האדם באדם דמו ישפך כי בצלם אלהים עשה את האדם. ואין צורך לטעם זה כי אם לאומר הרגני נא הרוג ומוחל לו ההריגה ואעפ\"כ דמו ישפך כי לא ניתן למחילה בעבור שיש בו חלק אלוה ממעל וחלק גבוה מי יתיר וזהו הטעם גם בהורג עצמו.",
    "heRef": "כלי יקר על שמות כ׳:י״ג:א׳",
    "lang": "en",
    "primary_category": "Commentary",
    "ref": "Kli Yakar on Exodus 20:13:1",
    "url": "Kli_Yakar_on_Exodus.20.13.1"
  },
  "Kli Yakar on Exodus 20:13:2": {
    "en": "",
    "he": "<b>וענין הצלם והדמות הוא,</b> שבכל המראות דרכו ית' להתראות בדמיון צלם האדם אע\"פ שבלי ספק אין שם צלם ודמות כביכול כמ\"ש <small>(ישעיה מ כה)</small> ואל מי תדמיוני ואשוה יאמר קדוש. וכתיב מה דמות תערכו לו, <small>(שם מ יח)</small> מ\"מ כשהוא מתראה אז הוא מראה דמות אדם לבריות ובעבור חשיבתו של האדם הוא מתראה בדמיון זה כמ\"ש <small>(יחזקאל א כו)</small> ועל הכסא דמות כמראה אדם, הנך רואה שבאמת לא היה שם מראה אדם אלא דמות כמראה אדם וכן נראה על הים כגבור ועל הר סיני כזקן, ולפיכך ראוי לנהוג כבוד באותו דמות והרוצח ממעט הדמות כי הוא גורם שאין הקב\"ה ירצה עוד להתראות בדמיון זה מאחר שהוא בזוי על הבריות והרואה הנרצח הוא דוגמת כי קללת אלהים תלוי ואין להאריך עוד מזה.",
    "heRef": "כלי יקר על שמות כ׳:י״ג:ב׳",
    "lang": "en",
    "primary_category": "Commentary",
    "ref": "Kli Yakar on Exodus 20:13:2",
    "url": "Kli_Yakar_on_Exodus.20.13.2"
  },
  "Kli Yakar on Exodus 20:13:3": {
    "en": "",
    "he": "<b>ולי נראה לומר לכך בא דבור לא תרצח, כנגד אנכי,</b> לפי שיעקב ועשו עשו חלוקה ביניהם כי יעקב בחר לו יה לחלקו וה' מנת חלקו ועשו בחר לו אומנות על חרבך תחיה וע\"כ כפר בעיקר כדמסיק <small>(בב\"ב טז:)</small> שכפר בעיקר מדכתיב למה זה לי וכתיב זה אלי וגו' ולפיכך בא ציווי אנכי לבית יעקב, וכנגד זה הזהירם שלא יאחזו באומנות עשו כי אומנות זה הביאו לידי כפירה ומטעם לא תרצח לא קבלו בני עשו התורה כי הרציחה מביאו לידי כפירה באנכי ה' אלהיך וא\"כ בטלה כל התורה כ\"א אין מצוה אין מקום לשום ציווי וע\"כ לא רצה לקבל אפילו שאר הדברות כי ענין הרציחה סותר הכל, כי הרוצח חושב שהוא עושה רצון מזל מאדים בכח השר של מעלה ובזה הוא מכחיש אלהותו ית' ואלו דברים עתיקים.",
    "heRef": "כלי יקר על שמות כ׳:י״ג:ג׳",
    "lang": "en",
    "primary_category": "Commentary",
    "ref": "Kli Yakar on Exodus 20:13:3",
    "url": "Kli_Yakar_on_Exodus.20.13.3"
  },
  "Kli Yakar on Exodus 20:13:4": {
    "en": "",
    "he": "<b>לא יהיה לך אלהים אחרים, כנגדו לא תנאף.</b> כמ\"ש בעובדי ע\"ז האשה המנאפת וגו' <small>(יחזקאל טז לב)</small> וכן רבים. ול\"נ לומר שהניאוף גורם גם לעבוד ע\"ז ומעשה בעל פעור בשיטים יוכיח וכמ\"ש בחיתון ז' אומות כי יסיר את בנך מאחרי <small>(דברים ז א)</small> כי אין לך דבר המביא לידי ע\"ז כמו פיתוי אשה זרה אשר בחלק שפתיה תדיחנו מעל ה' ודבר זה ידוע ומפורסם והמפורסמות א\"צ ראיה.",
    "heRef": "כלי יקר על שמות כ׳:י״ג:ד׳",
    "lang": "en",
    "primary_category": "Commentary",
    "ref": "Kli Yakar on Exodus 20:13:4",
    "url": "Kli_Yakar_on_Exodus.20.13.4"
  },
  "Kli Yakar on Exodus 20:13:5": {
    "en": "",
    "he": "<b>לא תשא כנגד לא תגנוב.</b> כי הגונב סופו לישבע לשקר שנאמר <small>(ויקרא יט יא–יב)</small> לא תגנובו וגו' ולא תשבעו וגו' כי זה גורר את זה ולכך נאמר <small>(זכריה ה ד)</small> ובאה אל בית הגנב ואל בית הנשבע בשמי לשקר וכלתו וגו'. השוה ב' עבירות אלו לפי שאחת גוררת חבירתה וענינם אחד כי הגונב עושה עין של מעלה כאילו אינו רואה כביכול וכן זה הנשבע לשקר כדי לאמת שקרו בפני הבריות עושה ג\"כ עין של מעלה כאילו אינו רואה כביכול, ולפיכך מאן דעביד הא נפיל בהא אף אם נשבע באיזה דבר אחר שאינו מענין גניבה כך נ\"ל נוסף על מה שנזכר במכילתא.",
    "heRef": "כלי יקר על שמות כ׳:י״ג:ה׳",
    "lang": "en",
    "primary_category": "Commentary",
    "ref": "Kli Yakar on Exodus 20:13:5",
    "url": "Kli_Yakar_on_Exodus.20.13.5"
  },
  "Kli Yakar on Exodus 20:13:6": {
    "en": "",
    "he": "<b>זכור את יום השבת, כנגדו לא תענה.</b> כי כל מחלל שבת מעיד שלא ברא הקב\"ה עולמו בו' ימים ונח בז' ול\"נ לפי שנאמר בשבת ממצוא חפצך ודבר דבר <small>(ישעיה נח יג)</small> וארז\"ל <small>(שבת קיג:)</small> שלא יהא דבורך של שבת כדבורך של חול, וטעמו של דבר הוא לפי שכל פעולות האדם הוא בכלי המעשה שלו אבל פעולת הקב\"ה הוא בדבור לבד כי בדבר ה' שמים נעשו, והוא אמר ויהי, <small>(תהלים לג ו–ט)</small> ולפי זה כשהאדם שובת בשבת ואינו עושה מלאכה בכלי המעשה שלו אין שביתה זו דומה לשביתת הקב\"ה כי הקב\"ה שבת אפילו מדיבור פיו והאדם אינו שובת כ\"א מפעולת כלי המעשה ע\"כ נאמר ודבר דבר שלא יהא דבורך של שבת כדבורך של חול לזכור שביתת הקב\"ה אשר שבת מן הדבור וממנו תראה וכן תעשה שלא לדבר בשבת מחפצך כי אם מחפצי שמים וע\"י שיזכור את יום השבת שהוא מחוייב לקדש מוצא שפתיו שלא לדבר בדברי חול אז לפחות בשאר ימות השבוע אע\"פ שכלי שנשתמש בו קודש בשבת ישתמש בו חול בימי השבוע מ\"מ לפחות יקדש דברי שפתיו שלא להוציא שקר מפיו ולענות סרה בחבירו.",
    "heRef": "כלי יקר על שמות כ׳:י״ג:ו׳",
    "lang": "en",
    "primary_category": "Commentary",
    "ref": "Kli Yakar on Exodus 20:13:6",
    "url": "Kli_Yakar_on_Exodus.20.13.6"
  },
  "Kli Yakar on Exodus 20:13:7": {
    "en": "",
    "he": "<b>כבד את אביך וגו', כנגדו לא תחמוד.</b> ומסיק במכילתא שכל החומד לסוף מוליד בן שמקללו ודבר זה מחוסר ביאור כי מה ענין זה לזה, ונראה לפרש לפי שכל חומד אשת רעהו ודאי הוא מהרהר בה בשעת תשמיש ודומה כאילו הבן נולד לו מאשה אחרת אשר חמד והרהר בה ע\"כ אינו מכבד את אמו כראוי לפי שאביו היה מהרהר באשה אחרת, וגם את אביו לא יכבד כראוי כי החומד נשים אין כוונתו להוליד כי אם למלאות תאותו ולא נתכוין אל בן זה להולידו ע\"כ דומה כאילו אינו בנו וע\"כ לא יכבדו גם כן כי הכל הולך אחר הכוונה, וחמדת ממון תלוי ג\"כ בכבוד אב ואם כי החומד ממון אחרים אינו מכבדם כראוי מחמת היותו להוט בפולמוס חמדת הממון כי הכיבוד הוא מהונו להאכילם ולהשקותם ולהלבישם, וזה החומד בלי ספק שעינו צרה גם באביו ואמו מלתת להם די מחסורם.",
    "heRef": "כלי יקר על שמות כ׳:י״ג:ז׳",
    "lang": "en",
    "primary_category": "Commentary",
    "ref": "Kli Yakar on Exodus 20:13:7",
    "url": "Kli_Yakar_on_Exodus.20.13.7"
  },
  "Kli Yakar on Exodus 20:15:1": {
    "en": "",
    "he": "<b>וכל העם רואים את הקולות וגו'.</b> יש לדקדק בענין זה איך ראו את הנשמע, ומהו שאמר אח\"כ וירא העם וינועו ויעמדו מרחוק אחר שכבר נאמר וכל העם רואים וגו' א\"כ וירא למה לי, וכן מ\"ש דבר אתה עמנו ונשמעה מלת ונשמעה מיותרת.",
    "heRef": "כלי יקר על שמות כ׳:ט״ו:א׳",
    "lang": "en",
    "primary_category": "Commentary",
    "ref": "Kli Yakar on Exodus 20:15:1",
    "url": "Kli_Yakar_on_Exodus.20.15.1"
  },
  "Kli Yakar on Exodus 20:15:2": {
    "en": "",
    "he": "<b>והנה קרוב לשמוע שכל דבור ודבור שיצא מפי הקב\"ה,</b> מיד נתגשם אותו דבור והיה בו כ\"כ ממשות עד שהיו רואין באויר כל האותיות פורחות וכאילו היה הכל כתוב לפניהם, וראיה לזה ממ\"ש <small>(תהלים לג ו)</small> בדבר ה' שמים נעשו וגו'. הרי שכל דבור שיוצא מפי הקב\"ה בורא בריאה חדשה, וכן לאחר היצירה אמרו <small>(חגיגה יד.)</small> שמכל דבור שיוצא מפי הקב\"ה נברא מלאך וכן כל דברות אלו אחר שיצאו מפי הגבורה היה בהם ממשות, ולפיכך ארז\"ל <small>(פסחים פז:)</small> שכששבר משה הלוחות היו האותיות פורחות ואם לא היה ממשות באותיות איך היו פורחות, וראיה גדולה מזו שבלוחות אחרונות כתיב <small>(שמות לד א)</small> וכתבתי על הלוחות את הדברים אשר היו על הלוחות הראשונים, כדברים אשר היו לא נאמר אלא את הדברים אשר היו למד שאותן אותיות שהיו פורחות מן לוחות ראשונות נקבעו בשניות וא\"כ ודאי היה ממשות באותן אותיות, ע\"כ נאמר וכל העם רואים את הקולות דהיינו קול אלהים המדבר אתם אותן קולות ראו בעיניהם.",
    "heRef": "כלי יקר על שמות כ׳:ט״ו:ב׳",
    "lang": "en",
    "primary_category": "Commentary",
    "ref": "Kli Yakar on Exodus 20:15:2",
    "url": "Kli_Yakar_on_Exodus.20.15.2"
  },
  "Kli Yakar on Exodus 20:15:3": {
    "en": "",
    "he": "<b>ותבין ותדע כי חוש הראות יותר דק באדם מן חוש השמע,</b> כי אדם יכול לראות ברחוק הרבה מילין אבל אינו יכול לשמוע כ\"כ ברחוק כי חוש השמע אינו שולט כ\"כ למרחוק כמו חוש הראות, וישראל היו מפחדים עכ\"פ מן קול אלהים כי נורא הוא ע\"כ כשראו ישראל שיוכלו לראות את קול דברו ית' אז חשבו אף אם יעמדו ברחוק ולא ישמעו את הקול מדבר אתם מ\"מ די להם כשיראו לפניהם תמונת האותיות באויר לכך נאמר וירא העם וינועו ויעמדו מרחוק ר\"ל לפי שוירא העם שראו תמונת האותיות לפיכך ויעמדו מרחוק כי אמרו בראייה לחוד סגי לנו אף בלא שמיעה, ואח\"כ נתחרטו ישראל ואמרו למה ה' יעמוד ברחוק, הלא טוב לנו להתקרב אל מקום קדשו וכדי להנצל מן פחד הקול אמרו למשה דבר אתה עמנו ונשמעה כי אע\"פ שאינו דומה שמיעה לראיה מ\"מ די לנו כשנשמעה אף אם לא נראה כל תמונת האותיות ורז\"ל אמרו <small>(שבת פח:)</small> כשחזרו ישראל לאחוריהם היו מלאכי השרת מדדין אותן לקרבם לצד שכינה כו', ועל אותו זמן נאמר פסוק דבר אתה עמנו ונשמעה. אע\"פ שלא פורש במקרא זה שהיו מדדין אותן מ\"מ בא דוד ופרשה ואמר מלכי צבאות ידודון ידודון וגו' <small>(תהלים סח יג)</small>.",
    "heRef": "כלי יקר על שמות כ׳:ט״ו:ג׳",
    "lang": "en",
    "primary_category": "Commentary",
    "ref": "Kli Yakar on Exodus 20:15:3",
    "url": "Kli_Yakar_on_Exodus.20.15.3"
  },
  "Kli Yakar on Exodus 20:17:1": {
    "en": "",
    "he": "<b>ויאמר משה אל העם אל תיראו.</b> מן השמיעה בקול ה' כי לבעבור נסות אתכם בא האלהים ובעבור תהיה יראתו על פניכם אמר כי טוב לכם לקבל הדברות מתוך הראיה והשמיעה כאחד כי מכל אחד בפני עצמו יצא תכלית מיוחד, כי על השמיעה נתן טעם לבעבור נסות אתכם בא האלהים. ונסות לשון הרמת דגל נס כי רצה ה' להגביה אתכם ביתר שאת על כל העמים ע\"כ הוא רוצה שתשמעו בקולו כי לא נשמע כזה בשום אומה שתוכל להתפאר בזה ששמעו קול אלהים וחיו כמ\"ש <small>(דברים ה כג)</small> כי מי כל בשר אשר שמע קול אלהים חיים מדבר מתוך האש כמונו ויחי. ומכאן ראיה בריאה וטובה ששמיעת קול אלהים הוא לישראל הרמת דגל נס על כל אומה ולשון. ועל ראיית האותיות לפניהם באויר נתן טעם ב' ואמר בעבור תהיה יראתו על פניכם לבלתי תחטאו. כי התורה נקראת יראת ה' טהורה וציור זה רצה ה' שיהיה על פניכם תמיד כדי שלעולם יהיה נראה לכם כאילו התורה כתובה לפניכם כדי שלא תבואו לידי חטא לעולם כי לא תשכח מפיכם ע\"י שישארו ציורי רושם אותיות אלו נגד פניכם תמיד וזה פירוש יקר מאוד.",
    "heRef": "כלי יקר על שמות כ׳:י״ז:א׳",
    "lang": "en",
    "primary_category": "Commentary",
    "ref": "Kli Yakar on Exodus 20:17:1",
    "url": "Kli_Yakar_on_Exodus.20.17.1"
  },
  "Kli Yakar on Exodus 20:19:1": {
    "en": "",
    "he": "<b>אתם ראיתם כי מן השמים דברתי עמכם וגו'.</b> רז\"ל אמרו <small>(מכילתא יתרו פר' ה)</small> שנראה הקב\"ה לישראל על הים כגבור עושה מלחמה ועל הר סיני כזקן יושב בישיבה והנה הגבור במלחמה מורה על מראה אדומה כמ\"ש <small>(ישעיה סג ב–ג)</small> מדוע אדום ללבושיך וכל בגדיך כדורך בגת, פורה דרכתי לבדי וגו' ויז נצחם על בגדי וגו'. וזקן יושב בישיבה מורה על מראה לבנה לבושיה כתלג חיור ושער רישיה כעמר נקי <small>(דניאל ז ט)</small> ואם אולי לזכר זה תרצו לעשות צורות לבנות מן כסף וצורות אדומות מן זהב כדי להמשיך עליכם ע\"י צורות אלו שפע רצון מסבה ראשונה ית', על כן אמר אתם ראיתם כי מן השמים דברתי עמכם. כזקן יושב בישיבה וכבר ראיתם בים דמיון האודם ע\"כ אני צריך להזהיר אתכם שלא תעשון אתי אלהי כסף ואלהי זהב לא תעשו לכם.",
    "heRef": "כלי יקר על שמות כ׳:י״ט:א׳",
    "lang": "en",
    "primary_category": "Commentary",
    "ref": "Kli Yakar on Exodus 20:19:1",
    "url": "Kli_Yakar_on_Exodus.20.19.1"
  },
  "Kli Yakar on Exodus 20:19:2": {
    "en": "",
    "he": "<b>ואמר אתי,</b> ולכם, כי הצורות לבנות מכסף הוא כדי להיות אתי כי אני ה' מלמדך להועיל ותרצו במראה זו לקרב התלמיד אל המלמד, אבל הצורה האדומה מזהב תעשו לכם שתהיו נצולין מן העושה מלחמה שלא ילחם גם בכם, אך מאחר שאמר מיד מזבח אדמה תעשה לי. נראין הדברים שהוא נקשר עם תחילת הענין כי רצה ה' שיבנו מזבח אדמה ולא מכסף וזהב, כי העושה כן דומה כאילו עשה אלהי כסף וזהב כי אין חפץ לה' בהרבות מהר ומתן כסף וזהב כ\"א מזבח אדמה תעשה לי המורה על גדר ההכנעה כי באלה חפצתי נאם ה' וממני יראו וכן יעשו, כי בכ\"מ שאתה מוצא גדולתו של הקב\"ה שם אתה מוצא ענותנותו <small>(מגילה לא.)</small> ומורה על שמו הגדול ית' אשר חיבר מן אותיות אשר מספרם עולה המועט מכל אותיות אלפ\"א בית\"א כשתכתוב יו\"ד ה\"א וי\"ו ה\"א בדרך שבארנו למעלה <small>(פר' מקץ מא א)</small> וכן בפרשה זו אחר שגמר עשרת הדברות שיש בהם תיבות כמנין עקב, וכן פירש ריב\"ה ועשה כמה פירושים על מלת עקב, ואומר אני שזה רמז למה שנאמר <small>(משלי כב ד)</small> עקב ענוה יראת ה'. כי כל המתיהר חכמת תורתו מסתלקת ממנו, וההכנעה זה הדבר אשר צוה ה' והיא יסוד לכל התורה ע\"כ אמר אתם ראיתם כי מן השמים דברתי עמכם. כי רם ה' ושפל יראה. ואע\"פ ששכינתי בשמים מ\"מ ממכון שבתי דברתי עמכם וזה מופת שאין חפץ לה' ברמי הקומה לפיכך לא תעשון אתי אלהי כסף וגו'. וזה ציווי על המזבח שלא יעשנו מכסף וזהב כ\"א מזבח אדמה תעשה לי המורה על גדר הענוה.",
    "heRef": "כלי יקר על שמות כ׳:י״ט:ב׳",
    "lang": "en",
    "primary_category": "Commentary",
    "ref": "Kli Yakar on Exodus 20:19:2",
    "url": "Kli_Yakar_on_Exodus.20.19.2"
  },
  "Kli Yakar on Exodus 20:19:3": {
    "en": "",
    "he": "<b>ואמר בכל המקום אשר אזכיר את שמי.</b> שהוא מחובר מן אותיות שמספרם המועט כאמור אז אבא אליך אל דכא ושפל אנשים כמוך כדמסיק במס' סוטה <small>(ה)</small> אשכון את דכא ושפל רוח <small>(ישעיה נז טו)</small> רב הונא ורב חסדא, חד אמר אתי דכא פירש רש\"י אני מגביהו עד ששוכן אצלי, וחד אמר אני את דכא, ר\"ל אני מרביץ שכינתי אצלו ומסתברא כמ\"ד אני את דכא שהרי הקב\"ה הניח כל הרים וגבעות והשרה שכינתו על הר סיני עכ\"ל וז\"ש אבא אליך וברכתיך דהיינו אני את דכא.",
    "heRef": "כלי יקר על שמות כ׳:י״ט:ג׳",
    "lang": "en",
    "primary_category": "Commentary",
    "ref": "Kli Yakar on Exodus 20:19:3",
    "url": "Kli_Yakar_on_Exodus.20.19.3"
  },
  "Kli Yakar on Exodus 20:19:4": {
    "en": "",
    "he": "<b>כב) ואם מזבח אבנים תעשה לי לא תבנה אתהן גזית כי חרבך הנפת עליה.</b> הורה בזה שרצה ה' להראות במזבח זה עניני ענוה והחרב ענינו הגאוה כמ\"ש <small>(דברים לג כט)</small> ואשר חרב גאותך. ע\"כ הנפת החרב מחללו, וחתם גדר הענוה במאמר ולא תעלה במעלות על מזבחי וגו'. כי העליה במעלות היא ממדריגה למדריגה ויש בעליה זו דרך גאה וגאון ולא יתכן שתהיה בעליה זו דרך גסות במקום זבחי אלהים רוח נשברה. ונתן טעם לדבר אשר לא תגלה ערותך עליו. אע\"פ שהמקרא כפשוטו מ\"מ יש בו ג\"כ רמז שכל דרך גאה וגאון יש בו צד גילוי ערוה כארז\"ל <small>(סוטה ד:)</small> כל המתגאה כאילו בא על כל העריות כו', ואמרו עוד שם כל המתגאה לסוף נכשל באשת איש, וטעמו של דבר יתבאר בע\"ה בפר' קרח בפסוק וישמע משה ויפול על פניו. וארז\"ל <small>(סנהדרין קי.)</small> שחשדוהו באשת איש וזהו לפי שאמרו שכל מעשיו לשם התנשאות שנאמר <small>(במדבר טז ג)</small> ומדוע תתנשאו על קהל ה' וישמע משה וגו' הבין זה מדבריהם שאמרו כי כל העדה כלם קדושים ומדוע תתנשאו כי בכ\"מ שיש קדושה שם יש גדר ערוה ואם כן מדוע תתנשאו לחלל קדושתם ע\"י ערוה לפיכך וישמע משה ושם מבואר כל הענין וטעמו של דבר. ובסמוך פר' משפטים <small>(כא א)</small> יתבאר שלכך היה מושב הסנהדרין אצל המזבח כדי שיתדמו זה לזה וכל הפוסל במזבח פוסל גם בדיינים ומטעם זה דרשו רז\"ל <small>(ירושלמי בכורים פ\"ג ה\"ג)</small> פסוק לא תעשון אתי אלהי כסף. על דיינים שאינם הגונים שנתמנו בשביל שהוא תפוס כסף וזהב וכל רוח אין בו על כן מצאנו מקום לבאר כל הפר' על מנוי הדיינים הכשרים.",
    "heRef": "כלי יקר על שמות כ׳:י״ט:ד׳",
    "lang": "en",
    "primary_category": "Commentary",
    "ref": "Kli Yakar on Exodus 20:19:4",
    "url": "Kli_Yakar_on_Exodus.20.19.4"
  },
  "Kli Yakar on Exodus 20:22:1": {
    "en": "",
    "he": "<b>ואם מזבח אבנים תעשה לי לא תבנה אתהן גזית כי חרבך הנפת עליה.</b> הורה בזה שרצה ה' להראות במזבח זה עניני ענוה והחרב ענינו הגאוה כמ\"ש <small>(דברים לג כט)</small> ואשר חרב גאותך. ע\"כ הנפת החרב מחללו, וחתם גדר הענוה במאמר ולא תעלה במעלות על מזבחי וגו'. כי העליה במעלות היא ממדריגה למדריגה ויש בעליה זו דרך גאה וגאון ולא יתכן שתהיה בעליה זו דרך גסות במקום זבחי אלהים רוח נשברה. ונתן טעם לדבר אשר לא תגלה ערותך עליו. אע\"פ שהמקרא כפשוטו מ\"מ יש בו ג\"כ רמז שכל דרך גאה וגאון יש בו צד גילוי ערוה כארז\"ל <small>(סוטה ד:)</small> כל המתגאה כאילו בא על כל העריות כו', ואמרו עוד שם כל המתגאה לסוף נכשל באשת איש, וטעמו של דבר יתבאר בע\"ה בפר' קרח בפסוק וישמע משה ויפול על פניו. וארז\"ל <small>(סנהדרין קי.)</small> שחשדוהו באשת איש וזהו לפי שאמרו שכל מעשיו לשם התנשאות שנאמר <small>(במדבר טז ג)</small> ומדוע תתנשאו על קהל ה' וישמע משה וגו' הבין זה מדבריהם שאמרו כי כל העדה כלם קדושים ומדוע תתנשאו כי בכ\"מ שיש קדושה שם יש גדר ערוה ואם כן מדוע תתנשאו לחלל קדושתם ע\"י ערוה לפיכך וישמע משה ושם מבואר כל הענין וטעמו של דבר. ובסמוך פר' משפטים <small>(כא א)</small> יתבאר שלכך היה מושב הסנהדרין אצל המזבח כדי שיתדמו זה לזה וכל הפוסל במזבח פוסל גם בדיינים ומטעם זה דרשו רז\"ל <small>(ירושלמי בכורים פ\"ג ה\"ג)</small> פסוק לא תעשון אתי אלהי כסף. על דיינים שאינם הגונים שנתמנו בשביל שהוא תפוס כסף וזהב וכל רוח אין בו על כן מצאנו מקום לבאר כל הפר' על מנוי הדיינים הכשרים.",
    "heRef": "כלי יקר על שמות כ׳:כ״ב:א׳",
    "lang": "en",
    "primary_category": "Commentary",
    "ref": "Kli Yakar on Exodus 20:22:1",
    "url": "Kli_Yakar_on_Exodus.20.22.1"
  },
  "Kli Yakar on Exodus 20:9:10": {
    "en": "",
    "he": "<b>בדברות ראשונות לא הזכיר ושורך וחמורך כי הוא בכלל בהמתך,</b> אבל בדברות אחרונות נאמר שורך וחמורך לדרוש מהם גזירה שוה שור שור לחסימה חמור חמור לפריקה <small>(בבא קמא נד:)</small> כי כבר קבלו ישראל כל הדברות ומצות פריקה וחסימה שנאמרו אחר מתן תורה, אבל האומות קודם ששמעו עשרת הדברות רצה הקדוש ברוך הוא לנסותם תחילה אם יקבלו עליהם דברות אלו ואם היו מקבלים עליהם הדברות היה מצוה להם אח\"כ גם שאר המצות וחסימה ופריקה גם כן, וע\"כ לא היה לו לכתוב כאן ושורך וחמורך לג\"ש כי עדיין כל המצות בספק אם יקבלום אבל ישראל אמרו כל אשר דבר ה' נעשה ונשמע היינו מה שיצוה לנו עוד.",
    "heRef": "כלי יקר על שמות כ׳:ט׳:י׳",
    "lang": "en",
    "primary_category": "Commentary",
    "ref": "Kli Yakar on Exodus 20:9:10",
    "url": "Kli_Yakar_on_Exodus.20.9.10"
  },
  "Kli Yakar on Exodus 20:9:11": {
    "en": "",
    "he": "<b>בראשונות אמר עד שקר, ובאחרונות הוסיף עד שוא.</b> פירש הרמב\"ן שלא יעיד אפילו על דבר שלא יתחייב בו כלום כגון שיעיד אמר פלוני ליתן לזה מנה ולא קנו מידו זה נקרא שוא ודבר בטל וזה הרחקה יתירה, וציווי זה לא יתכן כי אם לישראל כי שארית ישראל לא יעשו עולה ולא ידברו כזב אף על פי שאותו דבר כזב אינו מזיק לחבירו כלום ואולי לא היו האומות יכולין לעמוד בהרחקה יתירה זו על כן נאמר בראשונות עד שקר ומה שנאמר עד לשון יחיד נ\"ל שלא יעיד בו אפילו יחידי כי אף על פי שעד אחד אינו מחייבו ממון מ\"מ קם הוא לשבועה אבל כשמעיד על דבר שוא ובטל אינו קם אפילו לשבועה.",
    "heRef": "כלי יקר על שמות כ׳:ט׳:י״א",
    "lang": "en",
    "primary_category": "Commentary",
    "ref": "Kli Yakar on Exodus 20:9:11",
    "url": "Kli_Yakar_on_Exodus.20.9.11"
  },
  "Kli Yakar on Exodus 20:9:12": {
    "en": "",
    "he": "<b>באחרונות אמר לא תתאוה, במקום לא תחמוד.</b> תדע שהראב\"ע כתב שהחמדה תאמר גם כן על גזלת דבר הנחמד כמ\"ש <small>(מיכה ב ב)</small> וחמדו שדות וגזלו. וכתיב <small>(יהושע ז כא)</small> ואחמדם ואקחם. והסכים הרמב\"ם על ידו לומר שאינו עובר בלא תחמוד עד שיקח החפץ אשר חמד אבל התאוה אינה אלא בלב בלבד, והשתדל הראב\"ע לבאר שיש כח בהרגל האדם לעמוד על אזהרת החמדה והתאוה אפילו בלב וזה כשירגיל אדם עצמו במדת ההסתפקות במה שיש לו, ולפי דבריו אתי שפיר מה שנאמר לא תתאוה דווקא בדברות אחרונות השייכים לישראל לבד כי המה הורגלו במדת ההסתפקות בעוני מצרים והיה בידם לקבל ציווי זה לקיימו, אבל האומות שלא הורגלו במדת ההסתפקות איך יקבלו מצות לא תתאוה כי דבר זה אין ביד האדם לקיימו כי אין לבו מסור בידו אלא הרשעים הם ברשות לבם על כן לא הזכיר כי אם החמדה של גזילה. ומזה הטעם לא הזכיר בדברות ראשונות שדהו כי סתם קרקע אינה נגזלת ותמיד ברשות מרא קיימא אבל בענין התאוה שבלב הזכיר גם שדהו.",
    "heRef": "כלי יקר על שמות כ׳:ט׳:י״ב",
    "lang": "en",
    "primary_category": "Commentary",
    "ref": "Kli Yakar on Exodus 20:9:12",
    "url": "Kli_Yakar_on_Exodus.20.9.12"
  },
  "Kli Yakar on Exodus 20:9:13": {
    "en": "",
    "he": "<b>ומה שהזהיר באחרונות לשון חמדה באשת רעך ולשון תאוה בממונו,</b> הכל לרבותא כי בממונו אסר אפילו התאוה שבלב וכ\"ש חמדה של גזילה אבל באשה ארז\"ל <small>(יומא כט.)</small> הרהורי עבירה קשים מעבירה ולפי זה נקט לא תחמוד לרבותא וכ\"ש הרהור הלב, וענין חימוד של לקיחה באשה היינו מתוך שהוא חומדה הוא מסבב סבות וגלגולים שבעלה יגרשה והוא יקחה וזהו ודאי אינו רע כל כך כמו ההרהור התמידי. בראשונות הקדים בית לאשה כי חמדת הבית היינו כדי ליקח אותו בגזילה דהיינו לאו שיש בו מעשה. אבל חמדת האשה אין הפירוש שלא יחמוד לגוזלה בעודה תחת חבירו דא\"כ היינו לא תנאף אלא שלא יסבב לחבירו לגרשה כדי שיקח אותה הוא וזה אין בו מעשה כל כך לכך אמר דרך לא זו אף זו לומר לא זו חמדת בית והון לגוזלם פשיטא שאסור אלא אפילו חמדת אשת רעהו לקחת אותה אחר שיגרשה גם זה אסור אע\"פ שאין בו מעשה כל כך, אבל באחרונות שנקט לא תתאוה לרבותא שבממון אסור אפילו תאוה שבלב ובאשה הזכיר לא תחמוד אין כאן לא זו אף זו כי החמדה והתאוה ב' ענינים ושקולים המה.",
    "heRef": "כלי יקר על שמות כ׳:ט׳:י״ג",
    "lang": "en",
    "primary_category": "Commentary",
    "ref": "Kli Yakar on Exodus 20:9:13",
    "url": "Kli_Yakar_on_Exodus.20.9.13"
  },
  "Kli Yakar on Exodus 20:9:14": {
    "en": "",
    "he": "<b>ומה שנאמר בדברות אחרונות לא תרצח ולא תנאף.</b> וי\"ו מוסיף על ענין ראשון לאסור לישראל אפילו ניאוף ביד להוציא זרע לבטלה כי ניאוף זה יש בו צד רציחה והיינו דם זרעיותיו וכדמסיק במס' <small>(נדה יג:)</small> אמר רבי אלעזר מאי דכתיב <small>(ישעיה א טו)</small> ידיכם דמים מלאו. אלו המנאפים ביד וכן דרשו על זה פסוק שוחטי הילדים בנחלים <small>(שם נז ה)</small> אע\"פ שדרשו <small>(שם יג.)</small> שאל תקרי שוחטי אלא סוחטי מ\"מ קרי ביה נמי שוחטי ממש שהרי נאמר ידיכם דמים מלאו. וזו אזהרה לישראל דוקא כי קדושים המה מימות אבותיהם ויוכלו לעמוד בזה, אבל דברות ראשונות שנאמרו גם לאומות לא רצה להחמיר עליהם כל כך כי אולי לא יוכלו לעמוד בזה.",
    "heRef": "כלי יקר על שמות כ׳:ט׳:י״ד",
    "lang": "en",
    "primary_category": "Commentary",
    "ref": "Kli Yakar on Exodus 20:9:14",
    "url": "Kli_Yakar_on_Exodus.20.9.14"
  },
  "Kli Yakar on Exodus 20:9:15": {
    "en": "",
    "he": "<b>ולא תגנוב.</b> רמז בו\"ו העיטוף שלא זו ניאוף של א\"א אלא אפילו ניאוף עם הפנויה אסור כי הוא נקרא מים גנובים כמ\"ש <small>(משלי ט יז)</small> מים גנובים ימתקו ופסוק זה מדבר בניאוף פנויה.",
    "heRef": "כלי יקר על שמות כ׳:ט׳:ט״ו",
    "lang": "en",
    "primary_category": "Commentary",
    "ref": "Kli Yakar on Exodus 20:9:15",
    "url": "Kli_Yakar_on_Exodus.20.9.15"
  },
  "Kli Yakar on Exodus 20:9:16": {
    "en": "",
    "he": "<b>ולא תענה ברעך עד שוא.</b> וי\"ו מוסיף על ענין ראשון לומר שלא זו גניבת נפשות או ממון שאסור אלא אפילו גניבת דעת אסור שלא ירבה אליו בתקרובת מנחה ויודע בו שאינו מקבל וכיוצא בזה וזה בכלל דבור שוא ובטל ובחנם והוא בכלל לא תענה ברעך עד שוא",
    "heRef": "כלי יקר על שמות כ׳:ט׳:ט״ז",
    "lang": "en",
    "primary_category": "Commentary",
    "ref": "Kli Yakar on Exodus 20:9:16",
    "url": "Kli_Yakar_on_Exodus.20.9.16"
  },
  "Kli Yakar on Exodus 20:9:17": {
    "en": "",
    "he": "<b>ולא תחמוד.</b> וי\"ו מוסיף על ענין ראשון כי כל גונב דעת הבריות דרכו להחניף לו מצד שחומד את של חבירו ומצפה לקבל ממנו איזו הנאה בעבור זה ואם לא יחמוד למה יחניף לו בחנם, וכל אלו הרחקות יתירות שאין האומות היו יכולים לעמוד בהם ע\"כ לא רצה ה' להחמיר עליהם כל כך וכולי האי ואולי ישמעו, וכאשר לא רצו האומות לקבל עליהם כלום אפילו הקלות חזר ואמרם לישראל עם כל החומרות הללו כי ידע בהם שחומרם זך ונקי ויכולין לעמוד בהם ובזה הותרו כל הספיקות והשינויים",
    "heRef": "כלי יקר על שמות כ׳:ט׳:י״ז",
    "lang": "en",
    "primary_category": "Commentary",
    "ref": "Kli Yakar on Exodus 20:9:17",
    "url": "Kli_Yakar_on_Exodus.20.9.17"
  },
  "Kli Yakar on Exodus 20:9:7": {
    "en": "",
    "he": "<b>ויש אומרים,</b> כי הנעלם מן זכר כשתכתוב זיי\"ן כ\"ף רי\"ש סוף תיבות נפש והנעלם מן שמר כשתכתוב שי\"ן מ\"ם ר\"יש סוף תיבות נשם רמז לתוספת נשמה שיש לכל איש מישראל ביום השבת ולפי דרכינו רמז לנשמה יתירה דווקא באותו ציווי הבא לישראל לבד אבל האומות אין בהם כי אם הנפש לבד בסוד רוח נפש נשמה כידוע ליודעי מדע ע\"כ בא הרמז מלת נפש בתיבת זכור המשותף לשניהם.",
    "heRef": "כלי יקר על שמות כ׳:ט׳:ז׳",
    "lang": "en",
    "primary_category": "Commentary",
    "ref": "Kli Yakar on Exodus 20:9:7",
    "url": "Kli_Yakar_on_Exodus.20.9.7"
  },
  "Kli Yakar on Exodus 20:9:8": {
    "en": "",
    "he": "<b>באחרונות נאמר כאשר צוך ה' אלהיך. בשבת, ובכיבוד אב ואם.</b> כי במרה נצטוו ישראל עליהם אבל לא האומות ואילו היה אומר כן בדברות הראשונות היה נותן פתחון פה לאומות לומר למה לא צוה גם לנו על שני מצות אלו קודם מתן תורה ויאמרו כאשר התחיל לצוות לישראל ולא לנו גם עתה אין רצונינו לקבל ועם מי שהתחיל יגמור.",
    "heRef": "כלי יקר על שמות כ׳:ט׳:ח׳",
    "lang": "en",
    "primary_category": "Commentary",
    "ref": "Kli Yakar on Exodus 20:9:8",
    "url": "Kli_Yakar_on_Exodus.20.9.8"
  },
  "Kli Yakar on Exodus 20:9:9": {
    "en": "",
    "he": "<b>בראשונות לא אמר למען ייטב לך.</b> כי הראב\"ע פירש למען ייטב לך זהו לעולם הבא שכולו טוב, ולמען יאריכון ימיך בעה\"ז, על כן לא רצה הקב\"ה ליעד בדברות הראשונות לאומות העולם כי אם שכר העה\"ז אשר עין בעין יראה שכרו אתו ופעולתו לפניו, אבל אם היה מיעד להם שכר העה\"ב אשר עין לא ראתה ודאי לא ישמעו כי יאמרו הרוצה לשקר ירחיק עדיו ויאמרו מדהא ליתא גם הא ליתא ויהיו מסופקים גם בשכר של העולם הזה אבל דברות אחרונות שנאמרו לישראל לבד יעד שכר העה\"ב כי המה מאמינים בני מאמינים ואינן מהרהרין אחרי ה' ומאמינים בכל יעודיו בין בזה בין בבא.",
    "heRef": "כלי יקר על שמות כ׳:ט׳:ט׳",
    "lang": "en",
    "primary_category": "Commentary",
    "ref": "Kli Yakar on Exodus 20:9:9",
    "url": "Kli_Yakar_on_Exodus.20.9.9"
  },
  "Kli Yakar on Exodus 25:1:6": {
    "en": "[Answer:] For wherever there is the concept of humility and submission among those below, there is hidden the might of G-d, who dwells among the contrive and humble of spirit. However, wherever there is a tinge of haughtiness, G-d does not wish to associate His Name. Therefore, the first two gifts-where the hand of every man was equal, for the rich did not add and the poor did not subtract, and no one can brag over his fellow and say ‘My donation is greater than yours’ – were associated with G-d ...",
    "he": "<b>והנה קרוב לשמוע טעם אחר,</b> על מה שייחס שני תרומות ראשונות אל השי\"ת ולא השלישית לפי שבכל מקום שיש שם גדר ענוה והכנעה בין התחתונים שם חביון עזו של הקב\"ה השוכן את דכא ושפל רוח, אבל בכל מקום שיש נדנוד גאוה אין הקב\"ה רוצה לייחד שמו ית' שם לפיכך שני תרומות ראשונים שהיה יד כל אדם שוה בהם כי העשיר לא ירבה והדל לא ימעיט, ואין מקום לשום אחד להתפאר על חבירו לומר תרומתי גדולה מתרומתך אותן ייחס השי\"ת אליו, כי בראשונה נאמר ויקחו לי לשמי כי כבר בארנו למעלה תחילת פרשת מקץ ובפסוק בכל המקום אשר אזכיר את שמי <small>(שמות כ כא)</small> שכל אותיות השם הגדול מורים על גדר הענוה ע\"ש, ובשניה אמר תרומתי. וכן הדבר הנעשה מן שני תרומות אלו דומה אל התרומה עצמה כי כשם שכולן היו שוים בה ולא היה בה שום התנשאות לאחד על חבירו כך נעשה מתרומה אחת האדנים כי כל האדנים היו שוים אחד כמו חבירו והיו תחתונים לכל הבנין כאסקופה הנדרסת והיו יסודות לכל הבנין כי כמוהם יהיו עושיהם, כי כמו שהעושים הנדבה ההיא היו שוין בנתינה ולא היה לשום אחד מהם התנשאות על חבירו כך נעשו מהם אדנים אלו המורים על גדר הענוה כי הענוה היא יסוד הבנין אשר עליו כל בית ישראל נכון, ונקראו בשם אדנים שיש במשמעותו לשון אדנות ושררה יען כי כל מי שעושה את עצמו כאסקופה הנדרסת מלמטה נעשה אדון מלמעלה כי כל המשפיל עצמו הקב\"ה מגביהו ועושה אותו יסוד ונושא לכל הבנין כאדנים אלו שהיו יסוד ונושא לכל הבנין, וכן מלת נשיא פירושו שהוא נושא את אחרים כי כולם נשענים עליו.",
    "heRef": "כלי יקר על שמות כ״ה:א׳:ו׳",
    "lang": "en",
    "primary_category": "Commentary",
    "ref": "Kli Yakar on Exodus 25:1:6",
    "url": "Kli_Yakar_on_Exodus.25.1.6"
  },
  "Kli Yakar on Genesis 22:2:1": {
    "en": "<b>And <i>lekh lekha</i> (literally, go to you) to the land of Moriyah:</b> It mentioned, \"go to you\" - meaning to your essence. For the origin of the physical is from there. As it was taken from the place about which it was stated, \"An altar of earth you shall make for Me\" (Exodus 20:21), as was explained in Parashat Lech Lecha (Kli Yakar on Genesis 12:1). And in the word, Moriyah, \"Yah (God),\" appears superfluous. For behold, it is stated, \"I will go to the mountain of myrrh (Mount Mor)\" (Song of Songs 4:6). Rather it is because the place of the foundation stone - from which were established two worlds, which were created with the name, Yah - is there. As the gate of heaven is there; and the union between the Holy One, blessed be He, and Israel is made complete there - like the cleaving of a man to his wife, between whom the name Yah mediates. And His companion (David) would say fifteen (the numerical value of Yah) [songs of] ascent, [which were parallel to the fifteen steps] which came up from the Women's Courtyard - like the number of the name, Yah. It was also a sign that the Temple would be built there after the fifteen generations from Avraham to Shlomo.",
    "he": "<b>ולך לך אל ארץ המוריה.</b> הזכיר לך לך היינו אל עצמותיך כי משם תוצאות החומר, אשר לוקח ממקום שנאמר בו <small>(שמות כ כא)</small> מזבח אדמה תעשה לי, כמבואר פר' לך לך <small>(יב א)</small>. ובמלת המוריה נראה יה מיותר שהרי נאמר אלך לי אל הר המור <small>(שיר ד ו)</small>. אלא לפי ששם מקום אבן שתיה, אשר ממנו הושתתו שני עולמות שנבראו בשם של יה, כי שער השמים שם הוא, ושם נשלם הזיווג בין הקב״ה לישראל, כדיבוק בעל באשתו אשר שם יה מתווך ביניהם, ויגיד עליו ריעו ט״ו מעלות שהיו מן עזרת נשים כמספר שם יה. והיה סימן לב״ה שיבנה בו אחר ט״ו דורות שמאברהם עד שלמה.",
    "heRef": "כלי יקר על בראשית כ״ב:ב׳:א׳",
    "lang": "en",
    "primary_category": "Commentary",
    "ref": "Kli Yakar on Genesis 22:2:1",
    "url": "Kli_Yakar_on_Genesis.22.2.1"
  },
  "Kli Yakar on Genesis 33:19:1": {
    "en": "",
    "he": "<b>ויקן את חלקת השדה.</b> לפי שרצה לבנות שמה מזבח על כן לא רצה להעלות עולות ה' חנם, כמו שעשה דוד בגרן ארונה היבוסי <small>(שמואל ב' כד כד)</small> והגיד לנו הכתוב שקנאו במאה קשיטה כנגד מזבח שבבית עולמים שהיה גובהו מאה אמה, כדי לכפר על כל חטא הנמשך מחטאו של אדה״ר שנברא מקצה השמים ועד קצהו, ונתמעט בחטאו והועמד על מאה אמה, ע״כ היה המקדש גבוה מאה אמה כי משם נוצר האדם ממקום שנאמר בו <small>(שמות כ כא)</small> מזבח אדמה תעשה לי, לפי שמקום הארץ היה סבה גם אל החטא כמבואר למעלה פרשת בראשית בפסוק ותוצא הארץ וגו' עץ פרי, <small>(בראשית א יב)</small> על כן הגיד לנו הכתוב שקנה מקום זה למזבח במאה קשיטה.",
    "heRef": "כלי יקר על בראשית ל״ג:י״ט:א׳",
    "lang": "en",
    "primary_category": "Commentary",
    "ref": "Kli Yakar on Genesis 33:19:1",
    "url": "Kli_Yakar_on_Genesis.33.19.1"
  },
  "Kli Yakar on Genesis 3:23:1": {
    "en": "to work the ground from where he had been taken – It is not for naught that the verse mentions “from where he had been taken.” I also found written in the midrash (Shachar Tov Tehillim 92) that the first man (Adam HaRishon) settled himself on Mount Moriah, and from where did they learn this? I further found in the words of our Sages (Chullin 60a) that Adam HaRishon offered a young bull with horns and hooves, and where did they find support in the Torah for this? It appears to me that the source for these statements is the verse “from where he had been taken.” That is to say, from the place about which it says “an altar of earth you shall make for Me…” (Shemot 20:21) As the Sages said, ‘the Holy One created him from the place of his atonement, if only that it be an atonement for him!’ (Bereshit Rabbah 14:8) This refers to Mount Moriah to which Gd sent him to work the ground, build an earthen altar from it and offer upon it an offering of atonement; he was taken from that earth and it is the gate through which he passed, as it gave him his thick, coarse substance through whose agency he fell into sin - as is explained above on the verse “…a tree which makes fruit.” (Bereshit 1:11) Therefore in the place which caused his sin, his atonement will be found because that place – that is, that earth – caused him to sin and therefore that earth is obligated to help him to attain atonement through working it into an altar upon which to offer a bull with horns and hooves. This is a correct explanation of the commandment ‘“an altar of earth you shall make for Me,’ because the damage will be fixed through that which caused the sin. Even according to the opinion that Gd gathered dust for the first man from the whole earth this is still the explanation, because the place about which it says “an altar of earth you shall make for Me” is the location of the foundation stone, from which the world was founded. Dust taken from the center of the world is like dust gathered from the whole earth. Through this the difficulty presented by the verse “…the land upon which you are lying to you I will give it and to your seed” is resolved. (Bereshit 28:13) Rashi explains the verse that Gd folded the entire land underneath Ya’akov. According to my explanation we do not have to say this, rather we can say that he lay down on the spot which is the navel of the world and its center - therefore it was as if he lay down on all the land in its entirety.",
    "he": "<b>לעבוד את האדמה אשר לוקח משם.</b> לא לחנם הזכיר אשר לוקח משם, גם מצאתי <small>(במדרש שוח״ט תהלים צב)</small> שכתב שאדם הראשון נתיישב בהר המוריה, ומהיכן למדו לומר כן, גם נמצא לרז״ל <small>(חולין ס.)</small> שאדם הראשון הקריב פר מקרין מפריס מאין יצא להם סמך מן התורה על זה. ונראה שמקום לכל אלו הדברים מן פסוק אשר לוקח משם. דהיינו ממקום שנאמר בו מזבח אדמה תעשה לי. <small>(שמות כ כא)</small> כאמרו רז״ל בר״ר <small>(יד ח)</small> הקב״ה בראו ממקום כפרתו והלואי תהא לו לכפרה, והוא הר המוריה אשר שלחו שם ה' לעבוד את האדמה ולבנות ממנה מזבח אדמה ויקריב עליו קרבן לכפר עליו, ויען כי לוקח מאותה אדמה והוא שער שעבר בו כי האדמה נתנה בו חומר עב וגס אשר בסבתו נפל אל החטא כמבואר למעלה בפסוק עץ עושה פרי <small>(א יא)</small> ע״ש. על כן במקום שגרם החטא שם תהיה כפרתו כי המקום ההוא דהיינו אותה אדמה גרמה לו לחטוא על כן האדמה ההיא חייבת לעזור לו אל הכפרה ע״י שיעבוד אותה לעשות ממנה מזבח להקריב עליו פר מקרין מפרים. וזה טעם נכון על מצות מזבח אדמה תעשה לי כי בדבר שגרם החטא בו יתקן אשר קלקל בו. וגם לדברי האומר צבר עפרו מכל האדמה כך פירושו. לפי שמקום שנאמר בו מזבח אדמה תעשה לי שם אבן שתיה ומשם הושתת כל העולם והעפר אשר לוקח ממרכז העולם דומה כאילו צבר עפרו מכל העולם. ובזה מיושב גם מה שנאמר <small>(בראשית כח יג)</small> הארץ אשר אתה שוכב עליה לך אתננה. פירש רש״י קפל כל הארץ תחתיו לאו דווקא קפל אלא לפי ששכב על מקום טבור הארץ ומרכזו על כן דומה כאילו שכב על כל הארץ.",
    "heRef": "כלי יקר על בראשית ג׳:כ״ג:א׳",
    "lang": "en",
    "primary_category": "Commentary",
    "ref": "Kli Yakar on Genesis 3:23:1",
    "url": "Kli_Yakar_on_Genesis.3.23.1"
  },
  "Kli Yakar on Leviticus 19:11:1": {
    "en": "",
    "he": "<b>לא תגנובו וגו'.</b> בגונב ממון הכתוב מדבר שהרי נאמר ולא תשבעו בשמי לשקר, לומר שאם גנבת סופך לכחש ואם כחשת סופך לשבע לשקר והרי אין נשבעין על כפירת קרקעות ועבדים אלא ודאי בגונב ממון הוא מדבר, ולכך הזכיר לשון רבים להזהיר גם את החולק עם הגנב כי גם הוא שונא נפשו כי סתם ממון יש בו כדי חלוקה, אבל גונב נפש מסתמא אין בו כדי חלוקה אע\"פ שעומד למכור שמא לא ימצא קונים ע\"כ על הרוב שאין שנים משתתפים בגניבת נפש ממש ע\"כ נאמר בו <small>(שמות כ יג)</small> לא תגנוב, וכן לא תעשוק מדבר בהשוכר את הפועל ואין ב' שוכרים פועל אחד בשותפות לכך נאמר לא תעשוק לשון יחיד. ומ\"ש לא תעשוק את רעך ולא תגזל ואצל הגנב לא הזכיר רעך, לפי שכל גנב גונב גם דעת עליונה ועושה עין של מעלה כאלו אינו רואה כביכול ואם כן לא מן רעהו לבד הוא גונב, אבל הגזלן אינו עושק כי אם לרעהו.",
    "heRef": "כלי יקר על ויקרא י״ט:י״א:א׳",
    "lang": "en",
    "primary_category": "Commentary",
    "ref": "Kli Yakar on Leviticus 19:11:1",
    "url": "Kli_Yakar_on_Leviticus.19.11.1"
  },
  "Kli Yakar on Numbers 5:17:2": {
    "en": "",
    "he": "<b>ומה שלוקחין מן קרקע המשכן ונותנים לתוכו,</b> מבואר ע\"ד שכתבתי למעלה פר' אחרי מות <small>(יח כה)</small> בפסוק ותטמא הארץ ואפקוד עונה עליה. שבכל מקום שיש עון עריות נפקד על הארץ עון הראשון שחטאה בעץ עושה פרי ולא עץ פרי ע\"י שנתנה חומר גס ועב בכל הנמצאים ואגב זה נתנה גם באדם חומר עב ועכור הגורם להיות לו נטיה אל הזנות ביותר כמו שפירש הרמב\"ן פר' בראשית <small>(ב ט)</small> שאכילת העץ גרם לו תאות המשגל. וידוע שאה\"ר ממקום כפרתו נברא מן המקום שנאמר בו מזבח אדמה תעשה לי <small>(שמות כ כא)</small> והיינו מן עפר המשכן וחומר זה נתון בכל תולדותיו אשר מקורם מן החומר הראשון. וא\"כ העפר אשר בקרקע המשכן היא האומן אשר עשתה הכלי ההוא דהיינו האדם ואוי לעיסה שהנחתום מעיד עליה, כי העפר ההיא תוכל להעיד על הכלי אם נתנה בו חומר עב וגס הגורם פריצות העריות או לא ויבא האומן ויעיד על הכלי אשר עשה מה טיבו.",
    "heRef": "כלי יקר על במדבר ה׳:י״ז:ב׳",
    "lang": "en",
    "primary_category": "Commentary",
    "ref": "Kli Yakar on Numbers 5:17:2",
    "url": "Kli_Yakar_on_Numbers.5.17.2"
  },
  "Malbim on Deuteronomy 27:5:1": {
    "en": "",
    "he": "<b>ובנית שם מזבח אבנים המה אבנים אחרות. לא תניף עליהם ברזל</b> כי האבנים שטח בשיד היו מסותתים ע\"י כלי ברזל בכדי שיהיה טיח הסיד בשוה בכל שטח האבנים שאז יהיה עומק הכתב שוה בכל מקום, אבל אבני המזבח לא יניף עליהם ברזל כמ\"ש (שמות כ׳:כ״ב) כי חרבך הנפת עליה ותחללה:",
    "heRef": "מלבי\"ם על דברים כ״ז:ה׳:א׳",
    "lang": "en",
    "primary_category": "Commentary",
    "ref": "Malbim on Deuteronomy 27:5:1",
    "url": "Malbim_on_Deuteronomy.27.5.1"
  },
  "Malbim on Exodus 20:2:1": {
    "en": "",
    "he": "<b>אנכי ה' אלהיך.</b> הודיע להם שהוא הנמצא מחויב המציאות שע\"ז מורה שם הויה שבא בעתיד, ר\"ל שאני מחויב להיות, וכמ\"ש בפ' שמות בבאור שם אהיה, ושהוא המציא כל הנמצאים שכולם נמצאים מאמתת המצאו שע\"ז מורה שם הויה שמהוה כל הוה, ושהוא הקדמון לכל דבר ואין ראשית לראשיתו שע\"ז מורה השם היה הוה ויהיה, ושכל הכחות הנמצאים במציאות הם מושפעים מאתו והוא הנשמה אליהם שע\"ז מורה שם אלהים כמ\"ש בפסוק בראשית ברא אלהים, ושמאתו יצאו בין הטובות בין הרעות שע\"ז יורה שני השמות הוי\"ה ואלהים דין ורחמים, ושהוא משגיח עלינו בהשגחה פרטית שע\"ז מורה שם אלהים שבא בכנוי אל ישראל, שזה מורה על הקשר והדיבוק שי\"ל עמהם כמ\"ש בכ\"מ בתנ\"ך, ושהוא גומל ומעניש כמ\"ש אלהיך דייניך כמ\"ש בס' התו\"ה אחרי (סי' קל), ויש הבדל בין אני ובין אנכי, שבמלת אני מדייק את הנשוא ובמלת אנכי מדייק את הנושא, למשל אני עומד ר\"ל לא יושב, אנכי עומד ר\"ל אנכי לא איש אחר, עמ\"ש בפ' תולדות על אנכי עשו בכורך, וכשאמר אני ה' אשר הוצאתיך מאור ששדים, הודיעו ששמו הוי\"ה, כ' זה לא נודע עדיין היטב לאברהם, אבל כשאמר פה אנכי הויה פי' רק אנכי הויה לא אחר, ובזה הוציא שלא נמצא זולתו, ואמר אשר הוצאתיך מארץ מצרים, ר\"ל ששם התבררו כל הפנות האלה, מציאות ה' ע\"י סדרי מכות דצ\"ך כמ\"ש בזאת תדע כי אני ה', וההשגחה ע\"י סדר עד\"ש כמ\"ש כי אני ה' בקרב הארץ, ושאין כמוהו נודע ע\"י סדר באח\"ב כמ\"ש למען תדע כי אין כמוני בכל הארץ כמ\"ש בפירושי שם, ושהוצאתיך מבית עבדים וא\"כ חובה עליהם לעבדו ולשמור מצותיו כמו שיחויב העבד לעבוד את אדונו:<br/><b>והרמב\"ם</b> בס' המצות ובחבורו (פ\"א מה' יסה\"ת) חשב מצוה זו למ\"ע, והרב ר' חסדאי קרשקש בס' אור ה' אמר שהוא טעות כי לא יצויר מִצְוה בזולת מְצַוה ידוע, וא\"כ כשתאמר שהוא מצוה להאמין במציאות ה' כבר הודעתי שיש מִצַוה שהוא ה', וא\"כ הנחת אמונת מראות ה' קודם מה שתאמר שמצוה להאמין באמונה זו, ואין זה מן הקושי, כי יתכן שיקבל צווי ולא יאמין שהוא מחויב המציאות, כי גם עע\"ז היו להה מצות כמ\"ש כי הואיל הלך אחרי צו, הגם שהניחו שיש עליון עליהם דקרו לי' אלהא דאלהיא, ובאה המצוה שידע שהוא מחויב המציאות, והרמב\"ם באר דבריו וז\"ל שיש שם מצוי ראשון והוא ממציא כל נמצא, וכל הנמצאים משמים וארץ ומה שביניהם לא נמצאו אלא מאמתת המצאו, ואם יעלה על הדעת שהוא אינו מצוי אין דבר אחר יכול להמצאות וכו', המצוי הזה הוא אלהי עולם וכו', וידיעת דבר זה מ\"ע שנאמר אנכי ה' אלהיך, הרי שעקר המצוה לידע שיש מחויב המציאות, וזה כולל כל פרטי האמונות הנחלות בזה, לא זה לבד שיש מְצַוה, רק שהמִצַוה הזה הוא מחויב המציאות שכולל כל השלמיות, ובזה נכלל כל האמונות הנחלות שאלהות, ושן מה ששאלו איך יצדק מצוה על האמונה שאין לבחירה מבוא בה, הנה הרמב\"ם דייק וכתב לידע שיש שם מצוי ראשון, וידיעת דבר זה מ\"ע, ולא אמר להאמין שיש מצוי ראשון והאמנת ד\"ז מ\"ע, הרי באר שהמצוה הוא לידע זה בידיעת השכל, והוא כמ\"ש במורה עמ\"ש אנכי ולא יהיה לך מפי הגבורה שמענו שהיינו מפי גבורת המופת, ר\"ל שכל המצות קבלו ממשה דרך אמונה כשידעו שהוא שליח ה' והאמינו בכל מה שצוה אותם בשם ה', אולם שתי המצות האלה שהם מציאות ה' ושאין זולתו, זה ישיג האדם בשכלו, וה' נטע בשכל האדם ידיעות נשתלו בו מלדה ומבטן ואשר [כפי דעת אפלטון] תביא הנפש אתה ממקור מחצבתה, שיש אלוה נמצא ושהוא אחד כמ\"ש בפי' איוב במענה אליהו (סי' לו) ע\"ש, עד שמי שיביט בעין השכל בבתי נפשו ימצא דעות אלה טבועות בנפש כל אדם, ומשורשות בנפשות כמו השכלות ראשונות, ולא היה צריך לקבלם ממשה בדרך אמונה, וע\"כ באו הצווים האלה מאת ה' יוצר הנפשות, והמצוה הוא שישתדל לדעת זה בידיעה ברורה, כמ\"ש מי לא ידע בכל אלה כי יד ה' עשתה זאת (איוב י״ב:ט׳), וכמ\"ש בפי' בראשית שלכן לא אמר אלהים ברא בראשית:",
    "heRef": "מלבי\"ם על שמות כ׳:ב׳:א׳",
    "lang": "en",
    "primary_category": "Commentary",
    "ref": "Malbim on Exodus 20:2:1",
    "url": "Malbim_on_Exodus.20.2.1"
  },
  "Malbim on Exodus 20:3:1": {
    "en": "",
    "he": "<b>לא יהיה לך.</b> כתב הרמב\"ם ז\"ל וכל המעלה על דעתו שיש שם אלוה אחר חוץ מזה עובר בל\"ת שנאמר לא יהיה לך אלהים אחרים, וכופר בעקר שזה העקר הגדול שהכל תלוי בו, וע\"כ אמרו שאנכי ולא יהיה לך בדבור אחד נאמרו, כי שתי מצות אלה עשה ול\"ת נמשכו זה מזה, שעם ההאמנה שהוא מחויב המציאות נמשך אמונת האחדות כמו שבאר במו\"נ ח\"ב במופתים, ובכלל המ\"ע נכלל שהוא אחד ובכלל הל\"ת נכלל המ\"ע שיש מצוי ראשון, ובמה שהוסיף על פני בא להוציא מטעות דור אנוש שהיו אומרים שהקב\"ה חלק לכוכבים ומזלות מכבודו כמלך שחולק מכבודו לשריו ולעבדיו, ע\"ז משיב על פני שאני נמצא בכל מקום, וגם במלך ב\"ו אין לחלק כבוד לשריו ועבדיו במעמד המלך שזה מורד במלכות, כמ\"ש שאוריה נתחייב מיתה מפני שקרא את יואב אדוני לפני דוד, אמנם במכילתא פי' שלא יהיה לך הוא אזהרה על קיום אליל בביתו, וכן פרש\"י פה, וכן הסמ\"ק חשב קיום אליל בין המצות ל\"ת כדברי המכילתא, וכבר התבאר בספרא קדושים (סי' קל) שפליגי בזה ת\"ק ור' יוסי, שלדעת ר' יוסי המקיים אליל עובר משום לא יהיה לך אלהים אחרים כדעת המכילתא, ולת\"ק אינו עובר, וכ\"כ הרמב\"ן, ולכן המכילתא לשיטתיה כשחשב הדברים שנאמרו בדבור א', לא חשב אנכי ולא יהיה לך, כי לדידיה הם שני דבורים נפרדים, ועל מ\"ש וידבר אלהים את כל הדברים האלה לאמר אמר במכילתא שהיו אומרים על הן הן ועל לאו לאו דברי ר' ישמעאל, ר\"ע אומר על הן הן ועל לאו הן, מבואר שלר\"י לא נאמרו בדבור אחד כי על אנכי היו צריכים להשיב הן ועל לא יהיה לך היו צריכים להשיב לאו, ולר\"ע נאמרו בדבור אחד ועל אנכי ולא יהיה לך השיבו הן, וסתם מכילתא ר' ישמעאל, ולכן ס\"ל שלא נאמרו בדבור אחד ולא יהיה לך הוא אזהרה על קיום אליל. והנה במכות (דף יג ע\"ב) על מ\"ש דלאו שניתן לאזהרת מיתת סנהדרין אין לוקין עליו אבל לאו שמתן לאזהרת כרת לוקין עליו, מקשה ואימא אזהרה לקרבן דהא פסח ומילה לא מייתי קרבן משום שאין בהם אזהרה, ומסיק רבא דקרבן א\"צ אזהרה, ופו\"מ דלא מייתי קרבן משום דהוקשה כה\"ת לע\"ז מה ע\"ז שוא\"ת אף כולהו נמי שוא\"ת, וא\"כ אם נאמר כדעת המכילתא הלא גם ע\"ז הוה בקום ועשה דהא קיום אליל בביתו אין בו מעשה. אולם כבר בארתי בארצות החיים (סי' ל) בארך שמ\"ש דחטאת לא בעי לאו, הוא דוקא לר\"ע דס\"ל לאו שניתן לאזהרת מיתת סנהדרין אין לוקין עליו, אבל לר' ישמעאל דס\"ל לוקין עליו קרבן בעי אזהרה, ומה שפו\"מ לא מייתי קרבן משום שאין בהם אזהרה, ולא משום דאיתקש לע\"ז דבעי שוא\"ת, ושם הארכתי בזה בפלפול גדול, עכ\"פ המכילתא שאזלא בשיטת ר' ישמעאל שפיר אמר דלאו לא יהיה לך קאי על קיום אליל, ולהרמב\"ם דאזיל כפסק הלכה כר\"ע דקרבן א\"נ אזהרה מוכרח לפרש דלאו דלא יהיה לך בא על מחשבת ע\"ז, ואל תשיבני שא\"כ איך אמר ר' ישמעאל בסנהדרין (דף צט) דבר ה' בזה זה העובד ע\"ז דאנכי ולא יהיה לך מפי הגבורה שמענום, הא לדידיה לא יהיה לך מורה על קיום אליל וקיום אליל אין בו כרת כמ\"ש בסנהדרין (דף נ\"ו), ע\"ז י\"ל שמימרא דר' ישמעאל לא עדיף ממ\"ש שדבר ה' בזה הוא האומר אין תורה מן השמים, ד\"א זה אפיקורוס, ד\"א זה המגלה פנים בתורה, ולר' ישמעאל הוא המכחיש מציאות ה', וגם שבדבור לא יהיה לך נמצא ע\"ז שיש בה כרת כי בדבור השני נזכר לא תשתחוה להם ולא תעבדם, ולפ\"ז י\"ל שפלוגתת הבה\"ג עם הרמב\"ם שלדעת הרמב\"ם האמנת מציאות ה' הוא ממנין המצות, ולדעת הבה\"ג אינו מן המנין, תליא בזה, שלדעת המכילתא הוא קבלת המלכות כמ\"ש במכילתא שאמר הקב\"ה קבלו מלכותי ואח\"כ אגזור עליכם גזרות. שמזה דייק הרשב\"ץ בתשובה (ח\"א סי' קלט) שקבלת המלכות אינה בכלל הגזרות וכדעת בה\"ג, שזה לדעת ר' ישמעאל שהמכילתא אזלא כוותיה, וע\"כ אמר ר' ישמעאל בהוריות (דף ח ע\"ב) איזהו מצוה שנאמרה בתחלה זה ע\"ז, וזה כדעת הבה\"ג שאנכי אינה מצוה ולא יהיה לך הוא המצוה הראשונה, ופסק הרמב\"ם שאנכי הוא המצוה הראשונה הוא כר\"ע, והרמב\"ן כתב שא\"א לומר שלא יהיה לך בא על קיום אליל, שלא מצאנו לשון אלהים אחרים רק על עבודה והשתחויה לא על עשית ע\"ז, שלא יצדק לומר שעושה אלהים אחר חוץ מה', וזה אמת, אבל בכ\"ז יצדק לומר לשון זה על קיום אליל, שהוא הפך מקיום אמונת ה' וציור מציאותו במחשבתו, וההפך מזה ציור מציאות אלהים אחר שהוא מקיים אותו בביתו:",
    "heRef": "מלבי\"ם על שמות כ׳:ג׳:א׳",
    "lang": "en",
    "primary_category": "Commentary",
    "ref": "Malbim on Exodus 20:3:1",
    "url": "Malbim_on_Exodus.20.3.1"
  },
  "Malbim on Exodus 20:4:1": {
    "en": "",
    "he": "<b>לא תעשה לך פסל.</b> הרמב\"ם בספרו ובספר המצות כתב שהוא אזהרה מעשות ע\"ז לעבוד ואין חלוק בין שעשאה בידו ובין שצוה לאחרים לעשותה ואעפ\"י שלא עבד אותה, והרמב\"ן חולק עליו שהלאו אינו בעשית הצלמים אבל הוא מהלאוין שנאמרו בע\"ז עצמם ר\"ל בעובד אותה, וכן בכ\"מ יתפרש כן כמו פן תשחיתון ועשיתם לכם פסל תמונת כל אין הכונה בעשיתם אלא בעבודתם והקבלה באלהית, וכבר הזכירו בע\"ז (דף מג) שהיה סובר שיש איסור בעשית הצורות אפילו לנוי ונדחה זה ואמרו כי תניא ההיא לעבדם ולא אמרו כי תניא ההיא בעושה ע\"מ לעבדם, ובמג\"א השיב שמש\"ש כי תניא ההיא לעבדם עי' בעושה ע\"מ לעבדם, וכן פירשו התוס' יומא (דף נד בד\"ה כרובים), ובמכילתא מבואר כדעת הרמב\"ם שאמר ע\"ז לא תעשה לך פסל יכול לא יעשה גלופה אבל יעשה אטומה ת\"ל וכל תמונה וכו', וי\"ל לדעת הרמב\"ן שהמכילתא אתיא כר' ישמעאל דס\"ל בע\"ז (דף נד) דע\"ז של ישראל אסור מיד, וע\"כ יש איסור ועשיתם, אבל להלכה דקיי\"ל כר\"ע דאינה אסורה עד שתעבד א\"א לאסור עשיתה דכ\"ז שלא עבדה לא נתפס עליה שם ע\"ז, אולם הלא בסנהדרין (דף נו ע\"ב) אלא ויצו זה ע\"ז. מאי משמע, רב חסדא ור' יצחק בר אבדימי, חד אמר סרו מהר מן הדרך אשר צויתים עשו להם, וחד אמר כי הואיל הלך אחרי צו, מאי בינייהו איכא בינייהו עכו\"ם שעשה ע\"ז ולא השתחוה לה, למ\"ד עשו משעת עשיה מיחייב, למ\"ד כי הואיל הלך עד דאזיל בתריה ופלח לה, אמר רבא ומי איכא למ\"ד עכו\"ם שעשה ע\"ז ולא השתחוה לה חייב והתניא בעכו\"ם דברים שב\"ד של ישראל ממיתים עליהם ב\"נ מוזהר עליהם אין ב\"ד של ישראל ממיתין עליהם אין בז\"נ מוזהר עליהם למעוטי מאי לאו למעוטי עכו\"ם שעשה ע\"ז ולא השתחוה לה, אמר רב פפא לא למעוטי חבוק ונשוק, הרי שבין ישראל ובין ב\"נ מוזהר על עשית ע\"ז אף שלא השתחוה לה, ממ\"נ לר' ישמעאל ע\"ז של עכו\"ם אינה אסורה עד שתעבד. ולר\"ע ע\"ז של ישראל אינה אסורה עד שתעבד, הרי דאין זה תלוי בזה:",
    "heRef": "מלבי\"ם על שמות כ׳:ד׳:א׳",
    "lang": "en",
    "primary_category": "Commentary",
    "ref": "Malbim on Exodus 20:4:1",
    "url": "Malbim_on_Exodus.20.4.1"
  },
  "Malbim on Exodus 20:4:2": {
    "en": "",
    "he": "<b>פסל וכל תמונה.</b> במכילתא יכול לא יעשה לו גלופה אבל יעשה אטומה ת\"ל כל תמונה, בארו ההבדלה בין פסל ותמונה שהפסל הוא צורה בולטת והתמונה הוא צורה שוקעת, הנה רש\"י ז\"ל פי' פסל שם נגזר מפעל פסל, פסל לך שני לחות, שחוצב אבנים בצורה ידועה מרובעת או עגולה, וכן ויפסלו בוני שלמה (מלכים א ה׳:ל״ב) שחצבו האבנים בשעור וכמות נרצה אצלם, ומזה שם פסל אם חוצב על האבן צורה ידועה בולטת מן הדברים הנמצאים בטבע כמו צורת אדם או בע\"ח, ותמונה אין הצורה בולטת רק שוקעת, למשל אם משקיע צורה בולטת בשעוה שנעשה בו צורה שוקעת, ובענין זה אמר תמונה לנגד עיני, שלא ראה צורה בולטת ממשית, רק כח הדמיוני צייר לו צורה, כאלו מן הדבר הרוחני נשקע בדמיונו צורה שקבל ונשקע בו מן הדבר הרוחני, וכן מ\"ש ותמונת ה' יביט, שצייר כל המציאות שבו נשקע ונחקק צורת החכמה העליונה, וכן ציירו חכמי האמת בסוד הצמצום כאלו בחלל הצמצום נחקק צורת החכמה של א\"ס בצורה שוקעת, ואמר יביט שההבטה מורה על עיון השכל, שבהמציאות יעיין ויכיר דרכי החכמה הנשגבת, אבל בראות העין אין שם תמונה, שעז\"א כי לא ראיתם כל תמונה, ועיין במו\"נ ח\"א פ\"ג ופ\"ד:",
    "heRef": "מלבי\"ם על שמות כ׳:ד׳:ב׳",
    "lang": "en",
    "primary_category": "Commentary",
    "ref": "Malbim on Exodus 20:4:2",
    "url": "Malbim_on_Exodus.20.4.2"
  },
  "Malbim on Exodus 20:4:3": {
    "en": "",
    "he": "<b>אשר בשמים ממעל.</b> במכילתא או אשר בשמים יכול דמות חמה ולבנה כוכבים ומזלות ת\"ל ממעל לא דמות כרובים ולא דמות אופנים, יכול יעשה לו דמות תהום וחשך ת\"ל אשר בארץ מתחת ואשר במים מחאת לארץ להביא את הבוביא דברי ר\"ע וי\"א להביא את השברירים, הנה העמים הקדמונים היו מאמינים שיש אלהות השוכנים בשמים ויש השוכנים על הארץ, ויש השוכנים בימים ובנהרות, וע\"כ הזהיר שלא יעשו דמות מאחד הנמצאים באלה המקומות, ויש הבדל בין על ובין מעל וממעל, שעל מציין שהוא על גופו של דבר, ומעל מציין שהוא באויר למעלה ומגופו של דבר, כמ\"ש בב\"ר (פ\"ד) אלו נאמר על הרקיע הייתי אומר על גופו של הרקיע המים נתונים, כשהוא אומר מעל הוי הם תלויה במאמרו של מלך, וכשאומר ממעל מציין עוד למעלה יותר, וכמ\"ש בב\"ר (פנ\"ו) וישם אותו על המזבח ממעל לעצים מפרש על המלאכים שנאמר שרפים עומדים ממעל לו, ובזוהר ויקרא (דף טז) כי גדול מעל שמים אתר דקיימא על השמים לעילא לעילא, וע\"כ אמר שממ\"ש בשמים ממעל מרבה כרובים ואופנים, ובר\"ה (דף כד) לרבות מלאכי השרת, וכן במ\"ש מתחת מרבה דמות תהום וחשך שהוא מתחת הארץ, וממ\"ש במים מתחת לארץ, מוסיף מה שבמים שבתהום שהיו עובדים לבבואה שלהם כמ\"ש בחולין (דף מא), או השברירים בריות שבתהום שאין להם עינים, שסנורים ת' שבריריא, ובגמרא לרבות שלשול קטן:",
    "heRef": "מלבי\"ם על שמות כ׳:ד׳:ג׳",
    "lang": "en",
    "primary_category": "Commentary",
    "ref": "Malbim on Exodus 20:4:3",
    "url": "Malbim_on_Exodus.20.4.3"
  }
}
