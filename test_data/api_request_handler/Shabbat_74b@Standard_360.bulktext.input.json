{
  "Steinsaltz on Avodah Zarah 38a:9": {
    "en": "",
    "he": "<b>גופא</b> <small>[לגופו]</small> של דבר, <b>אמר רבה בר בר חנה אמר ר' יוחנן: האי גוי דחריך רישא</b> <small>[גוי זה שחורך ראש]</small> — <b>שרי למיכל מיניה אפילו מריש אוניה</b> <small>[מותר לאכול ממנו אפילו מראש אזנו].</small> <b>אמר רבינא: הלכך</b> <small>[משום כך]</small> על פי הלכה זו, <b>האי גוי דשדא סיכתא לאתונא</b> <small>[גוי זה שהניח יתד בכבשן]</small> כדי לייבשה ובכך לחזקה, <b>וקבר</b> (טמן) <b>בה ישראל קרא מעיקרא</b> <small>[דלעת</small> חיה <small>קודם לכן]</small> לפני שהגוי הצית את האש בתנור — <b>שפיר דמי</b> <small>[כשר הדבר].</small> ושואלים: <b>פשיטא</b> <small>[פשוט</small> הוא<small>]</small> שכך! ומשיבים: <b>מהו דתימא</b> <small>[שתאמר]:</small> <b>לבשולי מנא קא מיכוין</b> <small>[שלבשל</small> את <small>הכלי</small> היתד <small>התכוון]</small> והרי התכוון לשם בישול, <b>קא משמע לן</b> <small>[משמיע לנו]:</small> <b>לשרורי מנא קא מיכוין</b> <small>[</small>שרק <small>לחזק</small> את <small>הכלי,</small> את היתד, <small>הוא מתכוון].</small>",
    "heRef": "ביאור שטיינזלץ על עבודה זרה ל״ח א:ט׳",
    "lang": "en",
    "primary_category": "Commentary",
    "ref": "Steinsaltz on Avodah Zarah 38a:9",
    "url": "Steinsaltz_on_Avodah_Zarah.38a.9"
  },
  "Steinsaltz on Bekhorot 24b:6": {
    "en": "",
    "he": "<big>ב גמרא</big> <b>אמר רב: הלכה כר' יוסי בן המשולם.</b> ובענין זה מסופר, <b>בעו מיניה</b> <small>[שאלו ממנו]</small> <b>מרב הונא: כנגדו ביום טוב, מהו</b> הדין? האם כשרצונו לשחוט בהמה ביום טוב לצורך החג, מותר לו גם כן לפנות את מקום השחיטה משיער, אף שבכך הוא תולש את השיער? וצדדי השאלה: האם <b>טעמא</b> <small>[הטעם]</small> של <b>ר' יוסי בן המשולם</b> שהוא מתיר לעשות כן בבכור, הרי זה <b>משום דקסבר</b> <small>[שהוא סבור]</small> ש<b>תולש לאו היינו</b> <small>[איננו]</small> בכלל <b>גוזז,</b> ולא אסרה התורה דבר זה בקדשים, <b>ו</b>מכל מקום ביום טוב אסור הדבר, משום <b>דהוה ליה</b> <small>[שהרי הוא]</small> <b>עוקר דבר מ</b>מקום <b>גידולו,</b> כמו קוצר, ודבר זה אסור ביום טוב. <b>או דלמא</b> <small>[שמא],</small>",
    "heRef": "ביאור שטיינזלץ על בכורות כ״ד ב:ו׳",
    "lang": "en",
    "primary_category": "Commentary",
    "ref": "Steinsaltz on Bekhorot 24b:6",
    "url": "Steinsaltz_on_Bekhorot.24b.6"
  },
  "Steinsaltz on Bekhorot 24b:7": {
    "en": "",
    "he": "<b>בעלמא סבר</b> <small>[בכלל סבור] ר' יוסי בן המשולם</small> ש<b>תולש היינו</b> <small>[הריהו]</small> <b>גוזז</b> שנאסר בתורה, <b>והיינו טעמא דשרי</b> <small>[וזה הטעם ש</small>הוא <small>מתיר]</small> במשנתנו לפנות את השיער בקופיץ — משום <b>דהוה ליה</b> <small>[שהריהו]</small> <b>דבר שאין מתכוין,</b> שאינו מתכוון לתלוש את השיער, אלא רק להזיזו ממקומו. <b>ו</b>אם כן, גם ביום טוב מותר הדבר, שהרי אף <b>ביום טוב, דבר שאין מתכוין</b> — <b>מותר?</b>",
    "heRef": "ביאור שטיינזלץ על בכורות כ״ד ב:ז׳",
    "lang": "en",
    "primary_category": "Commentary",
    "ref": "Steinsaltz on Bekhorot 24b:7",
    "url": "Steinsaltz_on_Bekhorot.24b.7"
  },
  "Steinsaltz on Bekhorot 24b:8": {
    "en": "",
    "he": "<b>אמר להו</b> <small>[להם]</small> רב הונא: <b>זילו שיילוה</b> <small>[לכו שאלו]</small> שאלה זו <b>לרב חננאל,</b> שהיה תלמידו של רב והיה שונה הלכות משמו, <b>אי אמר</b> <small>[אם יאמר</small> לכם<small>]</small> ש<b>הלכה כר' יוסי בן המשולם, איפשוט לכו</b> <small>[אפתור לכם]</small> את שאלתכם לגבי יום טוב. <b>אתו שיילוה</b> <small>[הלכו שאלו]</small> את רב חננאל, <b>אמר להו</b> <small>[להם],</small> <b>הכי</b> <small>[כך]</small> <b>אמר רב: הלכה כר' יוסי בן המשולם. אתו לקמיה</b> <small>[באו לפני]</small> <b>רב הונא</b> וסיפרו לו, <b>אמר להו</b> <small>[להם]:</small> <b>כנגדו,</b> באותו אופן <b>ביום טוב מותר</b> הדבר. ומוסיפים, <b>איתמר נמי</b> <small>[</small>דבר זה <small>נאמר גם כן]</small> במפורש בשם רב, שכך <b>אמר רב חנניה בר שלמיא משמיה</b> <small>[משמו]</small> של <b>רב: כנגדו ביום טוב</b>",
    "heRef": "ביאור שטיינזלץ על בכורות כ״ד ב:ח׳",
    "lang": "en",
    "primary_category": "Commentary",
    "ref": "Steinsaltz on Bekhorot 24b:8",
    "url": "Steinsaltz_on_Bekhorot.24b.8"
  },
  "Steinsaltz on Bekhorot 25a:1": {
    "en": "",
    "he": "<b>מותר.</b> ואם כן, טעם הדבר — כמבואר לעיל, משום שאינו מתכוון לתלוש.",
    "heRef": "ביאור שטיינזלץ על בכורות כ״ה א:א׳",
    "lang": "en",
    "primary_category": "Commentary",
    "ref": "Steinsaltz on Bekhorot 25a:1",
    "url": "Steinsaltz_on_Bekhorot.25a.1"
  },
  "Steinsaltz on Bekhorot 25a:2": {
    "en": "",
    "he": "ושואלים: <b>ומי</b> <small>[והאם]</small> <b>אמר רב הכי</b> <small>[כך]?</small> <b>והא</b> <small>[והרי]</small> <b>אמר רב חייא בר אשי משמיה</b> <small>[משמו]</small> של <b>רב: מסוכריא דנזייתא</b> <small>[פקק של</small> נקב <small>חבית]</small> העשוי מסמרטוטים — <b>אסור להדוקיה ביומא טבא</b> <small>[להדק אותו ביום טוב],</small> משום שהוא סוחט נוזל מתוכם. והרי זה דבר שאינו מתכוון!",
    "heRef": "ביאור שטיינזלץ על בכורות כ״ה א:ב׳",
    "lang": "en",
    "primary_category": "Commentary",
    "ref": "Steinsaltz on Bekhorot 25a:2",
    "url": "Steinsaltz_on_Bekhorot.25a.2"
  },
  "Steinsaltz on Bekhorot 25a:3": {
    "en": "",
    "he": "ומשיבים: <b>בההיא</b> <small>[</small>בהלכה <small>זו]</small> <b>אפילו ר' שמעון,</b> הסבור כי דבר שאין מתכוון מותר, גם הוא <b>מודה</b> שהדבר אסור, וכפי ש<b>אביי ורבא דאמרי תרוייהו</b> <small>[שאמרו שניהם]:</small> <b>מודה ר' שמעון ב\"פסיק רישיה ולא ימות\"</b> <small>[חתוך ראשו ולא ימות],</small> כלומר, כאשר התוצאה היא הכרחית — אין זה משנה אם הוא מתכוון לה או לא. אבל כשעושה מקום בקופיץ — ייתכן שלא ייתלש שיער, ולפיכך מותר הדבר, משום שאינו מתכוון.",
    "heRef": "ביאור שטיינזלץ על בכורות כ״ה א:ג׳",
    "lang": "en",
    "primary_category": "Commentary",
    "ref": "Steinsaltz on Bekhorot 25a:3",
    "url": "Steinsaltz_on_Bekhorot.25a.3"
  },
  "Steinsaltz on Bekhorot 25a:4": {
    "en": "",
    "he": "ומקשים: והאם סבור רב כר' שמעון, שדבר שאינו מתכוון מותר? <b>והא</b> <small>[והרי]</small> כשדנו בפסיקת ההלכה בענין זה, אמר רב חייא בר אשי אמר רב: הלכה כר' יהודה, שדבר שאין מתכוון אסור, <b>ורב חנן בר אמי אמר שמואל: הלכה כר' שמעון,</b> שדבר שאין מתכוון מותר. <b>ורב חייא בר אבין מתני</b> <small>[</small>היה <small>שונה]</small> את דברי רב ושמואל <b>בלא גברי</b> <small>[אנשים]</small> שאמרו את הדבר בשמם, <b>רב אמר: הלכה כר' יהודה, ושמואל אמר: הלכה כר' שמעון!</b>",
    "heRef": "ביאור שטיינזלץ על בכורות כ״ה א:ד׳",
    "lang": "en",
    "primary_category": "Commentary",
    "ref": "Steinsaltz on Bekhorot 25a:4",
    "url": "Steinsaltz_on_Bekhorot.25a.4"
  },
  "Steinsaltz on Bekhorot 25a:5": {
    "en": "",
    "he": "<b>אלא, לעולם סבר</b> <small>[סבור]</small> <b>רב: דבר שאין מתכוין</b> — <b>אסור, ו</b>טעם הדבר שהוא פוסק כר' יוסי בן המשולם במשנתנו, הרי זה משום ש<b>תולש לאו היינו</b> <small>[אינו</small> נחשב<small>]</small> <b>גוזז. וביום טוב,</b> שיש בו איסור עקירת דבר מגידולו — <b>היינו טעמא דשרי</b> <small>[זהו הטעם שמתיר],</small> משום <b>דהוה ליה</b> <small>[שהריהו]</small> <b>עוקר דבר מגידולו כלאחר יד,</b> שלא כדרכו, שהרי אין תולשים צמר אלא גוזזים, ואין זה בכלל המלאכה שנאסרה מן התורה.",
    "heRef": "ביאור שטיינזלץ על בכורות כ״ה א:ה׳",
    "lang": "en",
    "primary_category": "Commentary",
    "ref": "Steinsaltz on Bekhorot 25a:5",
    "url": "Steinsaltz_on_Bekhorot.25a.5"
  },
  "Steinsaltz on Bekhorot 25a:6": {
    "en": "",
    "he": "ושואלים: <b>ותולש לאו היינו</b> <small>[</small>האם <small>אינו</small> נחשב<small>]</small> <b>גוזז? והתניא</b> <small>[והרי שנויה</small> ברייתא]: <b>התולש</b> בשבת <b>את הכנף</b> (נוצה) מן העוף, <b>והקוטמו,</b> החותך את ראשה של הנוצה, <b>והמורטו,</b> המורט ממנה את השיער ומשאיר בידו קנה חלק — <b>חייב שלש חטאות</b> (כשעשה זאת בשוגג). <b>ואמר ריש לקיש</b> בבירור הדברים: <b>תולש</b> — <b>חייב משום</b> מלאכת <b>גוזז, קוטם</b> — <b>חייב משום מחתך, ממרט</b> — <b>חייב משום ממחק</b> (מחליק)! ומשיבים: <b>שאני</b> <small>[שונה]</small> תלישת <b>כנף, דהיינו אורחיה</b> <small>[שזהו דרכו],</small> שתולשים את הנוצה מן העוף. אבל צמר אין תולשים, אלא גוזזים.",
    "heRef": "ביאור שטיינזלץ על בכורות כ״ה א:ו׳",
    "lang": "en",
    "primary_category": "Commentary",
    "ref": "Steinsaltz on Bekhorot 25a:6",
    "url": "Steinsaltz_on_Bekhorot.25a.6"
  },
  "Steinsaltz on Menachot 62a:10": {
    "en": "",
    "he": "ושבים לדברי הברייתא, <b>ר' יוסי בן המשולם</b> חולק על דברי חכמים, ו<b>אומר</b> שאין כבשי העצרת מונחים למטה ושתי הלחם מונחים למעלה בשעת ההנפה, אלא ה<b>כבשים</b> הם המונחים <b>למעלה,</b> ושתי הלחם מלמטה. <b>ומה</b> (כיצד) <b>אני מקיים</b> את האמור בכתוב <b>\"על שני כבשים\"</b> המורה לכאורה ששתי הלחם נמצאים מעל הכבשים? — בא כתוב זה לומר שאין הנפת הכבשים עם הלחמים נוהגת אלא בשני הכבשים (של עצרת), שהם שלמי ציבור, ו<b>להוציא</b> (למעט) מכלל דין זה <b>את</b> <b>שבעה</b> הכבשים, שהם עולות, הבאים גם הם עם הלחם, שאין הם מונפים עם הלחם.",
    "heRef": "ביאור שטיינזלץ על מנחות ס״ב א:י׳",
    "lang": "en",
    "primary_category": "Commentary",
    "ref": "Steinsaltz on Menachot 62a:10",
    "url": "Steinsaltz_on_Menachot.62a.10"
  },
  "Steinsaltz on Menachot 62a:11": {
    "en": "",
    "he": "ואילו החכם <b>חנינא בן חכינאי אומר:</b> <b>מניח</b> את <b>שתי הלחם בין ירכותיהן של</b> שני ה<b>כבשים, ומניף</b> אותם כך, <b>ונמצא</b> שבאופן זה הריהו <b>מקיים</b> את <b>שני</b> ה<b>מקראות הללו,</b> שיש באופן זה גם <b>לחם על גבי כבשים ו</b>גם <b>כבשים על גבי הלחם.</b> על כך <b>אמר רבי:</b> אין לנהוג כדברי חנינא בן חכינאי, שהרי אם <b>לפני מלך בשר ודם אין עושין כן</b> להניח על שולחנם לחם הנתון בין ירכותיהם של הכבשים, <b>לפני מלך מלכי המלכים הקדוש ברוך הוא עושין כן?! אלא</b> כך יש לעשות: <b>מניח</b> את שתי הלחם ושני הכבשים הבאים בעצרת <b>זה בצד זה, ומניף</b> אותם יחד, ונמצא מקיים את שני המקראות, בדרך של כבוד לפני המקום.",
    "heRef": "ביאור שטיינזלץ על מנחות ס״ב א:י״א",
    "lang": "en",
    "primary_category": "Commentary",
    "ref": "Steinsaltz on Menachot 62a:11",
    "url": "Steinsaltz_on_Menachot.62a.11"
  },
  "Steinsaltz on Menachot 62a:12": {
    "en": "",
    "he": "ומקשים על שיטת רבי: <b>והא בעינן</b> <small>[והרי צריכים אנו]</small> שיתקיים בהנפה הכתוב <b>\"על\"</b> (\"על לחם הביכורים\" או \"על שני כבשים\") ואילו באופן זה אין האחד נמצא על חבירו אלא לצידו! <b>אמר ליה</b> <small>[לו]</small> <b>רב חסדא לרב המנונא, ואמרי לה</b> <small>[ויש אומרים]</small> שאמר זאת <b>רב המנונא לרב חסדא:</b> <b>רבי לטעמיה</b> <small>[לטעמו,</small> לשיטתו<small>]</small> <b>דאמר</b> <small>[שאמר]</small> שהתיבה <b>\"על\"</b> משמשת גם במובן של <b>בסמוך.</b>",
    "heRef": "ביאור שטיינזלץ על מנחות ס״ב א:י״ב",
    "lang": "en",
    "primary_category": "Commentary",
    "ref": "Steinsaltz on Menachot 62a:12",
    "url": "Steinsaltz_on_Menachot.62a.12"
  },
  "Steinsaltz on Menachot 62a:13": {
    "en": "",
    "he": "<b>דתניא</b> <small>[ש</small>כן <small>שנויה</small> ברייתא<small>]</small> על הנאמר בלחם הפנים <b>\"ונתת על המערכת לבנה זכה\"</b> (ויקרא כד, ז), <b>רבי אומר: \"על\"</b> האמור בכתוב זה משמעו <b>בסמוך,</b> שאין הלבונה ניתנת על מערכת לחם הפנים עצמו, אלא לידו. <b>אתה אומר</b> כי <b>\"על\"</b> משמעה <b>בסמוך, או אינו אלא</b> שמשמעה <b>על ממש?</b> על כך יש להשיב: <b>כשהוא</b> (הכתוב) <b>אומר</b> בדינה של הפרוכת והארון: <b>\"ושמת שם את ארון העדות</b> <b>וסכת על הארן את הפרכת\"</b> (שמות מ, ג), והרי אין הפרוכת נתונה מעל הארון, אלא מצידו, כמחיצה. ומכאן <b>הוי אומר</b> כי אף בענייננו הכתוב <b>\"על\"</b> כוונתו <b>בסמוך,</b> ולא על ממש.",
    "heRef": "ביאור שטיינזלץ על מנחות ס״ב א:י״ג",
    "lang": "en",
    "primary_category": "Commentary",
    "ref": "Steinsaltz on Menachot 62a:13",
    "url": "Steinsaltz_on_Menachot.62a.13"
  },
  "Steinsaltz on Menachot 62a:7": {
    "en": "",
    "he": "<big>א</big> <b>ו</b>עוד שנינו במשנתנו כי <b>שתי הלחם ושני כבשי עצרת</b> חייבים בהנפה, וכיצד הוא עושה בהנפתם? נותן את שתי הלחם על גבי שני הכבשים, ומניפם. ובענין זה <b>תנו רבנן</b> <small>[שנו חכמים]</small> בברייתא: נאמר \"והניף הכהן אותם על לחם הביכורים תנופה לפני ה' על שני כבשים קדש יהיו לה' לכהן\" (ויקרא כג, כ), ומן האמור בתחילתו <b>\"והניף הכהן אתם על לחם הבכרים\"</b>",
    "heRef": "ביאור שטיינזלץ על מנחות ס״ב א:ז׳",
    "lang": "en",
    "primary_category": "Commentary",
    "ref": "Steinsaltz on Menachot 62a:7",
    "url": "Steinsaltz_on_Menachot.62a.7"
  },
  "Steinsaltz on Menachot 62a:8": {
    "en": "",
    "he": "<b>יכול</b> היית ללמוד כי מצווה הכהן המניף ש<b>יניח</b> את ה<b>כבשים על גבי הלחם,</b> ויניפם. ולכך <b>תלמוד לומר</b> בהמשך הכתוב \"תנופה לפני <b>ה'</b> <b>על שני כבשים\"</b> — ללמדנו ששתי הלחם נמצאים על הכבשים בשעת ההנפה! וכן לצד האחר, <b>אי</b> <small>[אם]</small> תלמד דין הנפה מן <b>\"על שני כבשים\", יכול</b> היית לומר כי מצווה הכהן המניף שיניח את שתי ה<b>לחם על גבי כבשים,</b> ויניפם. לכך <b>תלמוד לומר \"על לחם הבכורים\"</b> — ללמדנו שהלחם נתון מתחת לכבשים בשעת ההנפה.",
    "heRef": "ביאור שטיינזלץ על מנחות ס״ב א:ח׳",
    "lang": "en",
    "primary_category": "Commentary",
    "ref": "Steinsaltz on Menachot 62a:8",
    "url": "Steinsaltz_on_Menachot.62a.8"
  },
  "Steinsaltz on Menachot 62a:9": {
    "en": "",
    "he": "נמצא כי <b>נישתקל</b> <small>[שקול]</small> הוא <b>הכתוב,</b> שיש בו שתי אמירות סותרות. <b>ו</b>מעתה <b>איני יודע</b> כיצד היא הנפתם, <b>אם</b> ה<b>לחם</b> נמצא <b>על גבי כבשים, ואם</b> ה<b>כבשים</b> הם הנמצאים <b>על גבי</b> ה<b>לחם.</b> ותיפתר הבעיה כך: <b>מה מצינו</b> (כשם שמצאנו) <b>בכל מקום</b> שנעשית הנפה, שה<b>לחם</b> נתון <b>למעלה, אף כאן</b> בשתי הלחם וכבשי העצרת ה<b>לחם</b> נתון <b>למעלה</b> בהנפה. ואגב הרצאת דברי הברייתא מבררים: <b>היכא</b> <small>[היכן]</small> באיזה מקום מצאנו שהלחם נתון למעלה בהנפה? <b>אמר רב פפא: ב</b>איל ה<b>מילואים.</b>",
    "heRef": "ביאור שטיינזלץ על מנחות ס״ב א:ט׳",
    "lang": "en",
    "primary_category": "Commentary",
    "ref": "Steinsaltz on Menachot 62a:9",
    "url": "Steinsaltz_on_Menachot.62a.9"
  },
  "Steinsaltz on Pesachim 30b:10": {
    "en": "",
    "he": "ועוד בענין כלי חמץ בפסח <b>אמר רבא בר אבא אמר רב חייא בר אשי אמר שמואל: כל הכלים שנשתמשו בהן חמץ בצונן</b> שלא חממו כלל את הכלי — <b>משתמש בהן מצה</b> שהחמץ לא נבלע שם ואינו נפלט במצה, <b>חוץ מן בית שאור</b> מקום שהיו מניחים בו בקביעות את השאור שבו מחמיצים <b>הואיל שחימוצו קשה</b> יש לשער שטעם החמץ נבלע בדפנות הכלי אפילו בצונן. <b>אמר רב אשי: ובית חרוסת</b> מקום שבו מניחים את התבלינים החריפים המכילים קמח כדי לתבל את המאכל — <b>כבית שאור שחימוצו קשה דמי</b> <small>[נחשב].</small>",
    "heRef": "ביאור שטיינזלץ על פסחים ל׳ ב:י׳",
    "lang": "en",
    "primary_category": "Commentary",
    "ref": "Steinsaltz on Pesachim 30b:10",
    "url": "Steinsaltz_on_Pesachim.30b.10"
  },
  "Steinsaltz on Pesachim 30b:11": {
    "en": "",
    "he": "<b>אמר רבא: הני אגני</b> <small>[אותן קדירות]</small> שבעיר <b>מחוזא הואיל ותדירי למילש בהו חמירא</b> <small>[ומצוי ללוש בהם חמץ]</small> <b>ומשהו בהו חמירא</b> <small>[ומשהים בהן חמץ]</small> <b>כבית שאור שחימוצו קשה דמי</b> <small>[נחשב]</small> ואסורות בפסח. ותוהים: <b>פשיטא</b> <small>[פשוט,</small> הדבר<small>]</small> הלוא הוא ממש כבית שאור, ומה חידש רבא? ומשיבים: <b>מהו דתימא</b> <small>[שתאמר]</small> <b>כיון</b> שהכלים הללו <b>רויחא, שליט בהו אוירא ולא בלעי</b> <small>[מרווחים, שולט בהם האויר, ואינם בולעים]</small> כל כך כבית שאור שהוא קטן ומלא בשאור, על כן <b>קא משמע לן</b> <small>[השמיע לנו]</small> שאין לחלק.",
    "heRef": "ביאור שטיינזלץ על פסחים ל׳ ב:י״א",
    "lang": "en",
    "primary_category": "Commentary",
    "ref": "Steinsaltz on Pesachim 30b:11",
    "url": "Steinsaltz_on_Pesachim.30b.11"
  },
  "Steinsaltz on Pesachim 30b:5": {
    "en": "",
    "he": "<big>א</big> <b>אמר ליה</b> <small>[לו]</small> <b>רבינא לרב אשי: הני סכיני בפסחא היכי עבדינן להו</b> <small>[סכינים אלו בפסח איך עושים להן]</small> כיצד מכשירים אותן לצורך הפסח? <b>אמר ליה</b> <small>[לו]:</small> <b>לדידי חדתא קא עבדינן</b> <small>[בשבילי חדשות עושים]</small> <b>אמר ליה</b> <small>[לו]:</small> <b>תינח מר</b> <small>[נניח, אדוני]</small> ש<b>אפשר ליה</b> <small>[לו]</small> מפני עשירותו לקנות סכינים חדשות, ואולם מי ש<b>לא אפשר ליה מאי</b> <small>[מה]</small> יעשה? <b>אמר ליה</b> <small>[לו]:</small> <b>אנא</b> <small>[אני],</small> <b>כעין חדתא קאמינא</b> <small>[חדשות אמרתי]</small> שלא התכוונתי שיש לקנות חדשות, אלא לנקותן היטב כעין חידוש הסכין, וכוונתי שיעשו כך: <b>קתייהו בטינא ופרזלייהו בנורא</b> <small>[</small>מכניס את <small>קתות</small> הסכינים העשויות עץ בתוך <small>הטיט</small> שלא ישרפו, <small>וברזלן,</small> ללבן, <small>באש]</small> <b>והדר מעיילנא לקתייהו ברותחין</b> <small>[ואחר כך</small> אני חוזר ו<small>מכניס את קתות ה</small>סכינים במים <small>רותחים]</small> להגעלה, וכך נפלט כל החמץ שייתכן שהיה בסכין. ופוסקים: <b>הלכתא</b> <small>[הלכה]</small> <b>אידי ואידי</b> <small>[זה וזה]</small> גם להב הסכין וגם קתו דיים בהגעלה במים <b>רותחין ובכלי ראשון</b> כלומר, באותו כלי בו הורתחו המים ולא רותחים שנשפכו מכלי לכלי.",
    "heRef": "ביאור שטיינזלץ על פסחים ל׳ ב:ה׳",
    "lang": "en",
    "primary_category": "Commentary",
    "ref": "Steinsaltz on Pesachim 30b:5",
    "url": "Steinsaltz_on_Pesachim.30b.5"
  },
  "Steinsaltz on Pesachim 30b:6": {
    "en": "",
    "he": "<b>אמר רב הונא בריה</b> <small>[בנו]</small> של <b>רב יהושע: עץ פרור</b> (כף שבוחשים בו הקדירה) <b>מגעילו</b> כדי להוציא ממנו את האיסור במים <b>רותחין ובכלי ראשון.</b> וקובעים: שהוא <b>סבר</b> לפי הכלל: <b>כבולעו כך פולטו</b> שבאותו אופן ודרגת חום שנבלע דבר בכלי, באותו אופן אף ייפלט מתוכו. ועץ הפרור שבלע חמץ כשהיה במים רותחים בכלי ראשון יפלוט את החמץ כשיבוא בשנית במים הרותחים שעל האש.",
    "heRef": "ביאור שטיינזלץ על פסחים ל׳ ב:ו׳",
    "lang": "en",
    "primary_category": "Commentary",
    "ref": "Steinsaltz on Pesachim 30b:6",
    "url": "Steinsaltz_on_Pesachim.30b.6"
  },
  "Steinsaltz on Pesachim 30b:7": {
    "en": "",
    "he": "<b>בעו מיניה</b> <small>[שאלו אותו]</small> את <b>אמימר: הני מאני דקוניא</b> <small>[אותם כלי חרס מצופים],</small> <b>מהו לאשתמושי בהו בפסחא</b> <small>[להשתמש בהם בפסח]?</small> ומפרטים: הכלים <b>ירוקא</b> <small>[הירוקים]</small> ודאי <b>לא תיבעי</b> <small>[תישאל]</small> <b>לך</b> שאלה — ש<b>ודאי</b> הם <b>אסירי</b> <small>[אסורים]</small> שציפויים אינו מונע מהם לספוג. <b>כי תיבעי</b> <small>[כאשר תישאל]</small> <b>לך</b> הרי זה בכלים <b>אוכמי וחיורי, מאי</b> <small>[שחורים ולבנים, מה</small> הדין<small>]?</small> ועוד: <b>והיכא דאית בהו קרטופני</b> <small>[ובמקום שיש בהם בקיעים],</small> בודאי <b>לא תיבעי</b> <small>[תישאל]</small> <b>לך</b> השאלה, ש<b>ודאי</b> הם <b>אסירי</b> <small>[אסורים],</small> שהחמץ נבלע בבקיעים אלה. <b>כי תיבעי</b> <small>[כאשר תישאל]</small> <b>לך</b> השאלה הרי זה באלה <b>דשיעי, מאי</b> <small>[שהם חלקים, מה</small> הדין<small>]?</small>",
    "heRef": "ביאור שטיינזלץ על פסחים ל׳ ב:ז׳",
    "lang": "en",
    "primary_category": "Commentary",
    "ref": "Steinsaltz on Pesachim 30b:7",
    "url": "Steinsaltz_on_Pesachim.30b.7"
  },
  "Steinsaltz on Pesachim 30b:8": {
    "en": "",
    "he": "<b>אמר ליה</b> <small>[לו]:</small> <b>חזינא להו דמידייתי</b> <small>[רואה אני אותם ש</small>הם <small>פולטים,</small> מזיעים<small>]</small> מצידם החיצון משהו מן המשקה שבתוכם, <b>אלמא: בלעי, ואסירי</b> <small>[מכאן</small> ש<small>בולעים ואסורים]</small> ולכן אין להם תקנה גם על ידי ניקוי. כי <b>התורה העידה על כלי חרס</b> שבלע איסור <b>שאינו יוצא מידי דופיו</b> (קלקולו) <b>לעולם,</b> שבשאר כלים נתנה התורה תקנה במריקה ושטיפה, אבל כלי חרס נאמר בו רק נתיצה.",
    "heRef": "ביאור שטיינזלץ על פסחים ל׳ ב:ח׳",
    "lang": "en",
    "primary_category": "Commentary",
    "ref": "Steinsaltz on Pesachim 30b:8",
    "url": "Steinsaltz_on_Pesachim.30b.8"
  },
  "Steinsaltz on Pesachim 30b:9": {
    "en": "",
    "he": "ושואלים: <b>ומאי שנא</b> <small>[ובמה שונה]</small> <b>שלענין יין נסך דדריש מרימר</b> בענין זה: <b>מאני דקוניא</b> <small>[כלי חרס מצופים]</small> <b>בין אוכמא בין חיורי ובין ירוקי, שרי</b> <small>[בין</small> שהוא <small>שחור ובין</small> שהוא <small>לבן ובין</small> שהוא <small>ירוק מותר]</small> אם השתמשו בו ביין של גוים, <b>וכי תימא</b> <small>[ואם תאמר]</small> לחלק באופן זה, איסור <b>יין נסך</b> הוא רק איסור מ<b>דרבנן</b> <small>[מדברי סופרים]</small> ואילו <b>חמץ</b> אסור מן התורה. והרי כלל בידינו: <b>כל דתקון רבנן</b> <small>[כל שתקנו חכמים] —</small> <b>כעין דאורייתא תקון</b> <small>[</small>הכתוב <small>בתורה תקנו]</small> שכיון שגזרו איסור בדבר אין הם עושים בו גזירות ותקנות שונות מאיסורים של תורה. <b>אמר ליה</b> <small>[לו]:</small> טעם ההבדל הוא כי <b>זה,</b> בקדירות החמץ בפסח <b>תשמישו על ידי חמין</b> ונבלע היטב. <b>וזה</b> היין, <b>תשמישו על ידי צונן</b> ואינו נבלע כל כך.",
    "heRef": "ביאור שטיינזלץ על פסחים ל׳ ב:ט׳",
    "lang": "en",
    "primary_category": "Commentary",
    "ref": "Steinsaltz on Pesachim 30b:9",
    "url": "Steinsaltz_on_Pesachim.30b.9"
  },
  "Steinsaltz on Pesachim 75b:3": {
    "en": "",
    "he": "<big>א</big> <b>רבא רמי</b> <small>[השליך,</small> הראה סתירה<small>]</small> <b>מי</b> <small>[האם]</small> <b>אמר רבי גחלים איקרו</b> <small>[נקראו]</small> <b>אש, ורמינהו</b> <small>[משליכים,</small> מביאים סתירה<small>]</small> שנדרש הכתוב \"ולקח מלא המחתה גחלי אש מעל המזבח מלפני ה'\" (ויקרא טז, יב) <b>\"גחלי\" יכול</b> גחלים <b>עוממות</b> (שהאש כמעט כבתה בהן ואינה ניכרת בחוץ) <b>תלמוד לומר: \"אש\". אי</b> <small>[אם]</small> <b>אש יכול</b> הכוונה ל<b>שלהבת תלמוד לומר \"גחלי\". הא כיצד</b> מיישב את שתי הדרישות <b>מביא מן</b> הגחלים <b>הלוחשות</b> שהאש נראית בהן. <b>אלמא</b> <small>[מכאן]</small> ש<b>גחלים</b> סתם <b>לא איקרי</b> <small>[נקראו]</small> <b>אש!</b>",
    "heRef": "ביאור שטיינזלץ על פסחים ע״ה ב:ג׳",
    "lang": "en",
    "primary_category": "Commentary",
    "ref": "Steinsaltz on Pesachim 75b:3",
    "url": "Steinsaltz_on_Pesachim.75b.3"
  },
  "Steinsaltz on Pesachim 75b:4": {
    "en": "",
    "he": "<b>אמרי</b> <small>[אומרים]</small> ומשיבים: אין לדון מברייתא זו <b>והא גופא קשיא</b> <small>[והרי</small> היא <small>עצמה קשה]</small> <b>אמרת \"גחלי\" יכול</b> גחלים <b>עוממות, אלמא</b> <small>[מכאן]</small> שברור לו כי גחלים <b>לוחשות אש נינהו</b> <small>[הן],</small> <b>אימא סיפא</b> <small>[אמור</small> את <small>סופה]</small> של אותה ברייתא: <b>אי</b> <small>[אם]</small> <b>אש, יכול שלהבת — תלמוד לומר: \"גחלי\", אלמא</b> <small>[מכאן]</small> <b>אפילו</b> גחלים <b>לוחשות לאו</b> <small>[לא]</small> <b>אש נינהו</b> <small>[הן],</small> ויש סתירה בתוך הברייתא עצמה.",
    "heRef": "ביאור שטיינזלץ על פסחים ע״ה ב:ד׳",
    "lang": "en",
    "primary_category": "Commentary",
    "ref": "Steinsaltz on Pesachim 75b:4",
    "url": "Steinsaltz_on_Pesachim.75b.4"
  },
  "Steinsaltz on Pesachim 75b:5": {
    "en": "",
    "he": "<b>ואמר רב ששת</b> כדי ליישב לשון הברייתא, <b>הכי קתני</b> <small>[כך שנה,</small> כך יש לשנות<small>]:</small> <b>\"גחלי\" — יכול</b> יקח כפי רצונו <b>בין עוממות בין לוחשות תלמוד לומר \"אש\", אי</b> <small>[אם]</small> <b>אש יכול שלהבת — תלמוד לומר: \"גחלי\", הא כיצד? מביא מן</b> הגחלים <b>הלוחשות. מכל מקום</b> למדנו מכאן כי <b>גחלים, אפילו</b> הן לוחשות, <b>לא איקרי</b> <small>[נקראו]</small> <b>אש, קשיא</b> <small>[קשה]</small> <b>לרבי</b> שלדעתו גחלים בכלל אש!",
    "heRef": "ביאור שטיינזלץ על פסחים ע״ה ב:ה׳",
    "lang": "en",
    "primary_category": "Commentary",
    "ref": "Steinsaltz on Pesachim 75b:5",
    "url": "Steinsaltz_on_Pesachim.75b.5"
  },
  "Steinsaltz on Pesachim 75b:6": {
    "en": "",
    "he": "<b>אמר אביי: תריץ הכי</b> <small>[ישב כך]</small> <b>\"גחלי\" — יכול עוממות ולא לוחשות, תלמוד לומר: \"אש\". אי</b> <small>[אם]</small> <b>\"אש\" יכול רצה שלהבת — יביא, רצה גחלת — יביא, תלמוד לומר \"גחלי\"</b> דוקא. <b>הא כיצד — מביא מן הלוחשות.</b> ומדברים אלו ברור כי גם הגחלים קרויות אש כדברי רבי.",
    "heRef": "ביאור שטיינזלץ על פסחים ע״ה ב:ו׳",
    "lang": "en",
    "primary_category": "Commentary",
    "ref": "Steinsaltz on Pesachim 75b:6",
    "url": "Steinsaltz_on_Pesachim.75b.6"
  },
  "Steinsaltz on Pesachim 75b:7": {
    "en": "",
    "he": "<b>אמר רבה</b> בפירוש אחרון זה אמרנו: <b>רצה גחלת — יביא, רצה שלהבת — יביא</b> אולם <b>שלהבת בלא גחלת היכי משכחת לה</b> <small>[איך מוצא אתה אותה]?</small> ומשיבים: <b>כגון דשפייה למנא משחא ואתלי ביה נורא</b> <small>[שמרח את הכלי בשמן והדליק בו אש],</small> ואולם <b>ההוא</b> דבר כגון זה <b>למה לי קרא למעוטי</b> <small>[מקרא</small> מפורש <small>למעטו]</small> ללמד שאין עושים כן, <b>השתא</b> <small>[עכשיו]</small> הרי <b>לפני מלך בשר ודם אין עושין כן</b> שדרך בזיון היא להביא לפני מלך מין שלהבת כזו, <b>לפני מלך מלכי המלכים הקדוש ברוך הוא לא כל שכן!</b> ולא יתכן שיצטרך המקרא ללמד על דבר כגון זה.",
    "heRef": "ביאור שטיינזלץ על פסחים ע״ה ב:ז׳",
    "lang": "en",
    "primary_category": "Commentary",
    "ref": "Steinsaltz on Pesachim 75b:7",
    "url": "Steinsaltz_on_Pesachim.75b.7"
  },
  "Steinsaltz on Pesachim 75b:8": {
    "en": "",
    "he": "<b>אלא אמר רבא: תריץ הכי</b> <small>[ישב כך]</small> את הברייתא: <b>\"גחלי\" יכול עוממות ולא לוחשות — תלמוד לומר: \"אש\", אי</b> <small>[אם]</small> <b>\"אש\" יכול יביא מחצה גחלת ומחצה שלהבת</b> שתהיינה הגחלים בשעת לקיחתן מהמזבח בוערות על פני חלקן בחזקה ושלהבתן ניכרת, <b>אדעייל לגואי</b> <small>[עד ש</small>הוא <small>נכנס פנימה]</small> תתעמעם האש ו<b>הוי כוליה</b> <small>[יהיה הכל]</small> <b>גחלת</b> — <b>תלמוד לומר: \"ולקח מלא המחתה גחלי אש מעל המזבח\"</b> משמעו: <b>משעת לקיחה ניהוי</b> <small>[יהיו]</small> כבר <b>גחלים</b> ולא שלהבת.",
    "heRef": "ביאור שטיינזלץ על פסחים ע״ה ב:ח׳",
    "lang": "en",
    "primary_category": "Commentary",
    "ref": "Steinsaltz on Pesachim 75b:8",
    "url": "Steinsaltz_on_Pesachim.75b.8"
  },
  "Steinsaltz on Pesachim 75b:9": {
    "en": "",
    "he": "כיון שדובר עד כה בגחלים עוממות מזכירים כי <b>איבעיא להו</b> <small>[נשאלה להם</small> ללומדים<small>]</small> כיצד יש לגרוס: <b>אוממות</b> באל\"ף <b>או עוממות</b> בעי\"ן? <b>אמר ר' יצחק:</b> יש לומר בעי\"ן, שנאמר: <b>\"ארזים לא עממהו בגן אלהים\"</b> (יחזקאל לא, ח).",
    "heRef": "ביאור שטיינזלץ על פסחים ע״ה ב:ט׳",
    "lang": "en",
    "primary_category": "Commentary",
    "ref": "Steinsaltz on Pesachim 75b:9",
    "url": "Steinsaltz_on_Pesachim.75b.9"
  },
  "Steinsaltz on Shabbat 73b:1": {
    "en": "",
    "he": "<big>א גמרא</big> שנינו במשנה שמספר אבותתת המלאכות הוא ארבעים חסר אחת. ושואלים: <b>מנינא</b> <small>[המנין]</small> <b>למה לי</b> לאומרו? די לרשום את אבות המלאכה, בלי להודיע את מספרם! <b>אמר ר' יוחנן:</b> המנין בא ללמדנו <b>שאם עשאן כולם בהעלם אחד</b> — <b>חייב על כל אחת ואחת.</b>",
    "heRef": "ביאור שטיינזלץ על שבת ע״ג ב:א׳",
    "lang": "en",
    "primary_category": "Commentary",
    "ref": "Steinsaltz on Shabbat 73b:1",
    "url": "Steinsaltz_on_Shabbat.73b.1"
  },
  "Steinsaltz on Shabbat 74b:1": {
    "en": "",
    "he": "<b>דשלקי ליה שבעא זימני</b> <small>[שמבשלים אותם שבע פעמים],</small> <b>ואי</b> <small>[ואם]</small> <b>לא שקלי ליה</b> <small>[לוקחים אותו]</small> מן הקליפות הריהו <b>מסרח</b> <small>[</small><small>מסריח]</small> <b>וכפסולת מתוך אוכל דמי</b> <small>[נחשב],</small> שגוף התורמוס הרך גורם לקלקל את ריח הקליפות, יש להוציאו משם כדי שלא יהא ריח רע בבית.",
    "heRef": "ביאור שטיינזלץ על שבת ע״ד ב:א׳",
    "lang": "en",
    "primary_category": "Commentary",
    "ref": "Steinsaltz on Shabbat 74b:1",
    "url": "Steinsaltz_on_Shabbat.74b.1"
  },
  "Steinsaltz on Shabbat 74b:2": {
    "en": "",
    "he": "<big>א</big> בין אבות המלאכות המנויות במשנה נמנית גם מלאכת <b>הטוחן. אמר רב פפא: האי מאן דפרים סילקא</b> <small>[מי שחותך סילקא לחתיכות קטנות]</small> בשבת <b>חייב משום</b> מלאכת <b>טוחן,</b> שהרי עושה פעולה הדומה לטחינה. ו<b>אמר רב מנשה: האי מאן דסלית סילתי</b> <small>[מי שחותך קיסמים דקים]</small> כדי להשתמש בנסורת (רמב\"ם), <b>חייב משום טוחן.</b> והוסיף ו<b>אמר רב אשי: אי קפיד אמשחתא</b> <small>[אם מקפיד</small> הוא <small>ב</small>חיתוך <small>על</small> <small>המידה]</small> לעשות את הקיסמים בגודל מסויים, <b>חייב</b> גם <b>משום</b> מלאכת <b>מחתך.</b>",
    "heRef": "ביאור שטיינזלץ על שבת ע״ד ב:ב׳",
    "lang": "en",
    "primary_category": "Commentary",
    "ref": "Steinsaltz on Shabbat 74b:2",
    "url": "Steinsaltz_on_Shabbat.74b.2"
  },
  "Steinsaltz on Shabbat 74b:3": {
    "en": "",
    "he": "<big>ב</big> <b>והלש והאופה</b> נימנו גם הם במשנה בין אבות המלאכות. ותהה <b>ואמר רב פפא: שבק</b> <small>[עזב]</small> ה<b>תנא דידן</b> <small>[שלנו]</small> במשנה את המלאכה של <b>בישול</b> שהיתה ב<b>סממנין</b> של הצבע <b>דהוה</b> <small>[שהיתה]</small> <b>במשכן ונקט</b> <small>[ולקח]</small> את מלאכת <b>אופה</b> שלא היתה במשכן?! והלוא כאמור כל אבות מלאכות נלמדו ממלאכות המשכן, ומדוע לא מנה בישול! ומשיבים: <b>התנא דידן</b> <small>[שלנו]</small> את <b>סידורא דפת נקט</b> <small>[סידור</small> עשיית <small>הלחם לקח],</small> והשתמש בכך כבסיס לסידור את אבות המלאכות, שהתחיל בחרישה וסיים בגמר מלאכת הלחם.",
    "heRef": "ביאור שטיינזלץ על שבת ע״ד ב:ג׳",
    "lang": "en",
    "primary_category": "Commentary",
    "ref": "Steinsaltz on Shabbat 74b:3",
    "url": "Steinsaltz_on_Shabbat.74b.3"
  },
  "Steinsaltz on Shabbat 74b:4": {
    "en": "",
    "he": "<b>אמר רב אחא בר רב עוירא: האי מאן דשדא סיכתא לאתונא</b> <small>[המכניס יתד לתנור]</small> כדי לייבשו, <b>חייב משום</b> מלאכת <b>מבשל.</b> ומקשים: <b>פשיטא</b> <small>[פשוט,</small> מובן מאליו<small>]!</small> ומתרצים: <b>מהו דתימא</b> <small>[שתאמר]</small> כי <b>לשרורי מנא קא מיכוין</b> <small>[לחזק</small> את <small>הכלי הוא מתכוון],</small> שהרי לבסוף היתד מתקשה בשהותה בתנור, ולעומת זאת מלאכת הבישול הגדרתה ריכוך דברים על ידי אש, על כן <b>קא משמע לן דמירפא רפי והדר קמיט</b> <small>[השמיע לנו ש</small>קודם העץ <small>מתרפה</small> ומתרכך <small>ואחר כך מתקשה].</small> <b>אמר רבה בר רב הונא: האי מאן דארתח כופרא</b> <small>[מי שהרתיח זפת],</small> <b>חייב משום</b> מלאכת <b>מבשל.</b> ומקשים: <b>פשיטא</b> <small>[פשוט,</small> מובן מאליו<small>]!</small> ומתרצים: <b>מהו דתימא</b> <small>[שתאמר]</small> כי <b>כיון דהדר ואיקושא אימא לא</b> <small>[שחוזרת ומתקשה,</small> אחר כך אמור <small>שאין</small> זה בישול<small>]</small> ולא שינה הבישול בתכונתה של הזפת, על כן <b>קא משמע לן</b> <small>[השמיע לנו]</small> שאף זה שפעל לשעתו נקרא בישול.",
    "heRef": "ביאור שטיינזלץ על שבת ע״ד ב:ד׳",
    "lang": "en",
    "primary_category": "Commentary",
    "ref": "Steinsaltz on Shabbat 74b:4",
    "url": "Steinsaltz_on_Shabbat.74b.4"
  },
  "Steinsaltz on Shabbat 74b:5": {
    "en": "",
    "he": "<big>ג</big> <b>אמר רבא: האי מאן דעבד חביתא</b> <small>[מי שעשה</small> בשבת בשוגג <small>חבית</small> חרס<small>],</small> <b>חייב משום שבע חטאות.</b> שכן בכך הוא מפורר (טוחן) את גושי העפר, ובורר מתוכם את האבנים, ולש את הטיט, ומחתך את הטיט למידה הראויה, ובונה את תבניתו, ומבעיר את האש, ואחר כך שורף (אופה) את כלי החרס (גאונים), והעושה <b>תנורא</b> <small>[תנור]</small> <b>חייב משום שמונה חטאות,</b> שלאחר גמר העבודה עוד מוסיף מריחה נוספת של טיט לסיים מלאכתו והרי זה ממחק. <b>אמר אביי: האי מאן דעבד חלתא</b> <small>[מי שעושה</small> בשבת <small>בשוגג</small> <small>כוורת</small> קנים<small>],</small> <b>חייב אחת עשרה חטאות.</b> שכשהוא זומר את הקנים חייב משום קוצר ומשום נוטע (שהקנים הנשארים ממהרים אחר כך לצמוח) כשאוספם הרי זה מעמר, כשמבררם הרי זה בורר, כאשר מחליקם ומיישרם הרי זה ממחק, כשחותכם לחלקים קטנים הרי זה טוחן, כשחותכם למידה מסויימת הרי זה מחתך. ואחר כך כשמתחיל לארוג את הקנים, יש בכך משום מלאכות מיסך, ועושה שני בתי נירין ואורג. והעמדת כל התבנית יש בה משום בונה (גאונים) <b>ואי חייטיה לפומיה</b> <small>[ואם תפר את פיה</small> של הכוורת<small>],</small> <b>חייב שלש עשרה חטאות,</b> שיש להוסיף כאן מלאכת תופר ומלאכת קושר.",
    "heRef": "ביאור שטיינזלץ על שבת ע״ד ב:ה׳",
    "lang": "en",
    "primary_category": "Commentary",
    "ref": "Steinsaltz on Shabbat 74b:5",
    "url": "Steinsaltz_on_Shabbat.74b.5"
  },
  "Steinsaltz on Shabbat 74b:6": {
    "en": "",
    "he": "<big>ד</big> בין המלאכות המנויות במשנה נמנו גם <b>הגוזז את הצמר והמלבנו,</b> שהן מלאכות הקשורות בגזיזת הצמר ובטוויתו. <b>אמר רבה בר בר חנה אמר ר' יוחנן: הטווה</b> בשבת בשוגג <b>צמר שעל גבי</b> ה<b>בהמה</b> (שהוא מחובר עדיין) <b>בשבת, חייב שלש חטאות, אחת משום גוזז</b> שכן חלק מן הצמר נתל ש, <b>ואחת משום מנפץ,</b> כלומר, סורק צמר, <b>ואחת משום טווה.</b> ו<b>רב כהנא אמר: אין דרך גזיזה בכך, ואין דרך מנפץ בכך, ואין דרך טווי</b> <small>[טוויה]</small> <b>בכך.</b> ומקשים: <b>ולא?</b> והאין זו דרך טוויה? <b>והתניא משמיה</b> <small>[והרי שנינו</small> בברייתא <small>משמו]</small> של <b>ר' נחמיה,</b> את הנאמר בכתוב במלאכת המשכן \"וכל הנשים אשר נשא לבן אותנה בחכמה טוו את העיזים\" (שמות לה, כו) יש לפרשו: <b>שטוף</b> השיער <b>בעזים</b> עצמם, <b>וטוו בעזים</b> עצמם מבלי לגזוז את שערן קודם לכן. <b>אלמא</b> [מכאן] ש<b>טוויה על גבי בהמה שמה טוויה!</b> ומתרצים: <b>חכמה יתירה שאני</b> <small>[שונה],</small> ואף שיחידים יכולים לעשות מלאכת טוויה זו כתיקונה, עבור סתם אדם הריהי מלאכה שלא כדרך עשייתה.",
    "heRef": "ביאור שטיינזלץ על שבת ע״ד ב:ו׳",
    "lang": "en",
    "primary_category": "Commentary",
    "ref": "Steinsaltz on Shabbat 74b:6",
    "url": "Steinsaltz_on_Shabbat.74b.6"
  },
  "Steinsaltz on Shabbat 74b:7": {
    "en": "",
    "he": "<b>תנו רבנן</b> <small>[שנו חכמים]</small> בתוספתא: <b>התולש</b> בשבת בשוגג <b>את הכנף</b> (נוצה גדולה מכנף עוף) <b>והקוטמו</b> (חותך את קצהו) <b>והמורטו</b> (מוריד את החוטים הדקים היוצרים את הנוצה), <b>חייב שלש חטאות. ואמר ר' שמעון בן לקיש</b> בהסבר הדבר: ה<b>תולש</b> את הנוצה — <b>חייב משום</b> מלאכת <b>גוזז,</b> ה<b>קוטם</b> — <b>חייב משום מחתך,</b> וה<b>ממרט</b> את השיער — <b>חייב משום ממחק.</b>",
    "heRef": "ביאור שטיינזלץ על שבת ע״ד ב:ז׳",
    "lang": "en",
    "primary_category": "Commentary",
    "ref": "Steinsaltz on Shabbat 74b:7",
    "url": "Steinsaltz_on_Shabbat.74b.7"
  },
  "Steinsaltz on Shabbat 74b:8": {
    "en": "",
    "he": "<big>ה</big> בין אבות המלאכות במשנה נימנו גם <b>הקושר והמתיר.</b> ושואלים: <b>קשירה במשכן היכא הואי</b> <small>[היכן היתה]?</small> <b>אמר רבא: שכן קושרין ביתדות אהלים,</b> שהיו קושרים את המשכן אל יתדותיו. ודוחים: וכי לכך קוראים <b>קושרים</b> כמלאכה גמורה?! הלא <b>ההוא קושר על מנת להתיר הוא,</b> שהרי במסעם היו מפרקים את המשכן ומתירים בתוך כך את כל הקשרים, וכל קשר העומר להתרה אין חייבים על עשייתו בשבת. <b>אלא אמר אביי: שכן אורגי יריעות שנפסקה להן נימא</b> (חוט) <b>קושרים אותה. אמר ליה</b> <small>[לו]</small> <b>רבא: תרצת</b> מלאכת <b>קושר,</b> ואולם מלאכת <b>מתיר מאי איכא למימר</b> <small>[מה יש לומר</small> בה<small>]?</small> היכן מוצא אתה במשכן שמתירים קשר? <b>וכי תימא</b> <small>[ואם תאמר]</small> ותפרש בדרך זו: <b>דאי מתרמי ליה תרי חוטי קיטרי בהדי הדדי, שרי חד וקטר חד</b> <small>[שאם מזדמנים לו שני חוטים קשורים זה ליד זה, מתיר אחד וקושר אחד],</small> ואולם <b>השתא</b> <small>[עכשיו,</small> הרי] <b>לפני מלך בשר ודם אין עושין כן,</b> שהיריעה שכך עשו בה נראית פגומה, <b>לפני מלך מלכי המלכים הקדוש ברוך הוא,</b> במשכן העדות <b>עושין?! אלא אמר רבא ואיתימא</b> <small>[ויש אומרים]</small> שאמר זאת <b>ר' עילאי, שכן צדי חלזון</b> שהיו נצרכים לו לצביעת המשכן <b>קושרין ומתירין</b> את הרשתות שלהם.",
    "heRef": "ביאור שטיינזלץ על שבת ע״ד ב:ח׳",
    "lang": "en",
    "primary_category": "Commentary",
    "ref": "Steinsaltz on Shabbat 74b:8",
    "url": "Steinsaltz_on_Shabbat.74b.8"
  }
}
